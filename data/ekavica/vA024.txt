XII— 3408/02‚ Trećem Opštinskom Sudu U Beogradu
Beograd
Tužilac: Opština Zvezdara Beograd
TUŽENI: 1. KOSANOVIĆ NIKOLA iz Beograda
2. Javno Preduzeće Za Stambene Usluge Iz Beograda
Predlog Za Ponavljanje Postupka
Rešenjem Okružnog Suda u Beogradu GŽ. br. 6017/02 od 10.9.2002. godine, ukinuta je presuda III Opštinskog suda u Beogradu P-br. 1750/00 od 23.1.2001. godine ispravljena rešenjem istog Suda P-br. 1750/00 od 21.3.2002. godine.
U ovom predmetu III Opštinski Sud u Beogradu na ročištu od 15.6.2000. godine doneo je rešenje kojim je usvojio predlog prvotuženog za ponavljanje postupka i ukinuo svoju ranije donesenu pravnosnažnu presudu P-2035/96-98 od 20.5.1998. godine, i odlučio da se odmah nastavi sa raspravljanjem o glavnoj stvari.
Dokaz: zapisnik sa ročišta od 20.5.1998. godine
Ovo rešenje o usvajanju predloga za ponavljanje postupka prvostepeni Sud nije uneo u novu presudu koju je docnije doneo, pa mu je Okružni sud u Beogradu, rešenjem GŽ 5371/01 od 13.11.2001. godine vratio nerazmotrene spise da propust otkloni.
III Opštinski Sud donosi rešenje 21.3.2002. godine kojim ispravlja presudu P-1750/00 od 23.1.2001. godine tako što u izreku ove presude, posle stava I dodaje stav II koji glasi:
Usvaja se predlog punomoćnika prvotuženog za ponavljanje postupka, te se ukida presuda ovoga Suda P-2035/96-98 od 20.5.1998. godine.
Dokaz: rešenje III O. S. P-1750/00 od 21.3.2002. godine
Rešenje P-1750/00 od 21.3.2002. godine dostavljeno je svim strankama i nijedna od stranaka se na njega nije žalila.
Prema tome, rešenje P-1750/00 od 21.3.2002. godine PRAVNOSNAŽNO JE u smislu odredbe čl. 347, 333 i 334 ZPP-a.
Kako je ovo rešenje pravnosnažno, to i nije moglo biti predmet ocene drugostepenog suda, niti je Okružni Sud mogao u dispozitiv svog rešenja uneti i da ukida i navedeno rešenje od 21.3.2002. godine.
Okružni sud je uradio potpuno apsurdnu stvar jer je naveo u svom rešenju GŽ. br. 6017/02 od 10.9.2002. godine da je ukinuo i rešenje P-br. 1750/00 od 21.3.2002. godine po žalbi prvotuženog koju on NIJE ULOŽIO.
Na ovaj način grubo su povređena prava prvotuženog jer po odluci Okružnog Suda ispada da se prvotuženi žalio na rešenje koje je doneseno u njegovu korist.
Ovakva procesna situacija do sada nije zabeležena u sudskoj praksi.
Na presudu P-1750/00 od 21.1.2001. godine prvotuženi je uložio blagovremeno žalbu 12.4.2001. godine, a rešenje je doneseno 21.3.2002. godine, znači posle godinu dana i evidentno da nikako nije moglo biti obuhvaćeno žalbom.
Sada se novi postupak vodi pred III Opštinskim Sudom u Beogradu, pod brojem P-3408/02.
U ovakvom stanju tužilac podnosi predlog za izvršenje na osnovu ukinute presude P-2035/96-98 od 25.5.1998. godine, i IV Opštinski Sud donosi rešenje o izvršenju I-23/03. naravno, u izvršnom postupku se ulaže prigovor, ali IP veće IV Opštinskog Suda u Beogradu o njemu još uvek nije odlučilo.
Dokaz: rešenje IV Opštinskog Suda I-23/3
U konkretnoj situaciji, u potpunosti su ispunjeni uslovi iz odredbe čl. 421 stav 7 ZPP-a, jer je prvotuženi praktično stekao mogućnost da upotrebi pravnosnažno rešenje III Opštinskog Suda u Beogradu P-1750/00 od 21.3.2002. godine tek kada je primio rešenje Okružnog Suda u Beogradu GŽ br. 6017/02 od 10.9.2002. godine, a evidentno je da je tim rešenjem već odlučeno po istom zahtevu između istih stranaka.
Iz ovih razloga, prvotuženi u smislu čl. 428 ZPP-a predlaže da prvostepeni sud održi ročište po predlogu za ponavljanje postupka pred višim sudom, a potom spise dostavi okružnom sudu u Beogradu.
Prvotuženi predlaže Okružnom sudu u Beogradu da donese Rešenje
USVAJA SE PREDLOG ZA PONAVLJANJE POSTUPKA, pa se iz rešenja Okružnog Suda u Beogradu GŽ 6017/02 od 10.9.2002. godine IZOSTAVLJA da se UKIDA rešenje III Opštinskog Suda u Beogradu P-br. 1750/00 od 23.1.2001. godine, i predmet vraća prvostepenom Sudu na ponovni postupak.
Punomoćnik
