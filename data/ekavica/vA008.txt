Ugovor O Cesiji (ustupanju potraživanja)
Ovaj Ugovor o cesiji („Ugovor“) je zaključen dana 21.1.2021. godine između sledećih ugovornih strana:
1. Društvo za projektovanje „Biro 6“ d.o.o. Beograd, sa registrovanim sedištem u Beogradu, Vodovodska 18, PIB 286382441, matični broj 27845311, kao ustupioca („Ustupilac“);
2. Ultra Plus Viva d.o.o. Beograd, sa registrovanim sedištem u Beogradu, Put za Ovču 12, PIB 789582444, matični broj 91827364 kao prijemnika („Prijemnik“);
3. Olimpia Enea d.o.o. Smederevo, sa registrovanim sedištem u Smederevu, Kralja Milana 82, PIB 154221098, matični broj 38466812 („Dužnik“)
Ustupilac, Prijemnik i Dužnik će biti zajednički označavani kao „Ugovorne strane“.
Ugovorene odredbe:
1. Potraživanje
1.1.
Ustupilac potvrđuje da ima novčana potraživanja od Dužnika, u iznosu od:
- 132.000 dinara osnovnog duga i
- 15.432 dinara zatezne kamate do dana zaključenja ovog ugovora a sve po osnovu računa broj 18/2019 od dana 3. aprila 2019. godine.
1.2.
Ustupilac izjavljuje da sa Dužnikom nije ugovorena zabrana prenosa potraživanja koja su predmet ustupanja.
2. Ustupanje
2.1.
Ovim Ugovorom Ustupilac izričito, neopozivo i bezuslovno ustupa Prijemniku potraživanja koja ima prema Dužniku, a koja su bliže opisana u članu 1.1 ovog Ugovora.
2.2.
Ustupilac na Prijemnika prenosi i pravo na zakonsku zateznu kamatu koju je Dužnik obavezan da plaća od dana docnje u izmirenju novčanog duga navedenog u članu 1.1 ovog Ugovora.
3. Naknada
3.1.
Ustupanjem potraživanja iz člana 1.1 ovog Ugovora Ustupilac izvršava deo svojih obaveza koje ima prema Prijemniku po osnovu ugovora o pružanju usluga prevođenja zaključenog 1.1.2016. godine između Ustupioca i Prijemnika, a do visine ustupljenog potraživanja (ukupno 147.432 dinara).
4. Dejstva ustupanja
4.1.
Zaključenjem ovog Ugovora Prijemnik stiče prema Dužniku sva prava u vezi sa ustupljenim potraživanjima koja je Ustupilac imao pre zaključenja ovog Ugovora.
4.2.
Dužnik prema Prijemniku može istaći sve prigovore koje je mogao istaći Ustupiocu do zaključenja ovog Ugovora.
4.3.
Ustupilac izjavljuje Prijemniku da u konkretnom slučaju ne postoje prigovori koje bi Dužnik mogao istaći Ustupiocu.
4.4.
Ugovorne strane konstatuju da je Ustupilac u momentu zaključenja ovog Ugovora predao Prijemniku isprave kojima dokazuje ustupljena potraživanja i to račun bliže opisane u članu 1.1. ovog Ugovora.
4.5.
Ovaj Ugovor ne utiče na druga prava i obaveze između Prenosioca i Dužnika a koja potiču iz drugih poslovnih odnosa (a ne odnosa navedenih u članu 1.1 ovog Ugovora).
4.6.
Ustupilac je odgovoran Prijemniku za postojanje ustupljenih potraživanja u momentu zaključenja ovog Ugovora.
4.7.
Ustupilac odgovara za naplativost ustupljenih potraživanja.
5. Obaveštavanje Dužnika
5.1.
Dužnik ovim putem potvrđuje da je upoznat sa ustupanjem potraživanja po ovom Ugovoru, da je sa istim saglasan i da će svoje dugovanje isplatiti direktno Prijemniku.
6. Razno
6.1.
Za ovaj Ugovor je merodavno pravo Republike Srbije.
6.2.
Ugovorne strane su saglasne da eventualne sporove u vezi sa ovim Ugovorom rešava nadležni sud u Beogradu.
6.3.
Ovaj ugovor sačinjen je u 4 istovetna primerka od kojih svaka ugovorna strana zadržava po 2.
Ustupilac
________________________
Prijemnik
________________________
Dužnik
________________________
