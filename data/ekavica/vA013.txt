Na osnovu odredbe člana 524. i odredbe člana 525. Zakona o privrednim društvima („Sl. glasnik RS“ br. 36/2011, 99/2011, 83/2014 - dr. Zakon, 5/2015, 44/2018, 95/2018, 91/2019 i 109/21) u skladu sa odredbama osnivačkog akta društva Pakta Sunt Servanda d.o.o. Beograd, sa sedištem u Beogradu, Mirijevski bulevar 123, matični broj 7004967, PIB 100147153 („Društvo“), jedini član Društva i to društvo Aurora Borealis d.o.o., Požarevac, sa sedištem u Požarevcu, Mihaila Obrenovića 12, matični broj 66940070, PIB 251741001 („Osnivač“), u funkciji skupštine, dana 12. marta 2020. godine donosi sledeću Odluku o pokretanju postupka likvidacije Nad društvom Pakta Sunt Servanda d.o.o. Beograd, sa sedištem u Beogradu, Mirijevski bulevar 123, matični broj 7004967, PIB 100147153, upisanim u Registar privrednih subjekata Agencije za privredne registre, sa poslovnim brojem računa 325-9300702632857-75, POKREĆE SE POSTUPAK LIKVIDACIJE.
Likvidacija Društva počinje danom registracije odluke o likvidaciji i objavljivanjem oglasa o pokretanju likvidacije kod Agencije za privredne registre.
Razrešava se funkcije direktora i zakonskog zastupnika društva Marco Giantinis, državljanin Italije, broj pasoša 78965, sa prebivalištem u Firenci, Via Duomo 16.
Za likvidacionog upravnika društva imenuje se Ivanka Popović, pol ženski, JMBG: 101096582620, iz Kraljeva, Trg slobode 13.
Član nalaže likvidacionom upravniku Društva da se stara o blagovremenom izvršenju registracije pokretanja postupak likvidacije Društva kod Agencije za privredne registre Republike Srbije i kod drugih nadležnih organa.
Ovlašćuje se Marko Popović, direktor Osnivača da u ime Društva zaključi ugovor sa likvidacionim upravnikom Društva.
Prijave potraživanja dostavljaju se na adresu sedišta društva:
Poslovno ime: Pakta Sunt Servanda d.o.o. Beograd;
Sedište: Beograd, Mirijevski bulevar 123.
Pozivaju se poverioci da prijave svoja potraživanja prema društvu, najkasnije u roku od 90 dana, od dana objavljivanja oglasa o pokretanju postupka likvidacije na internet stranici registra privrednih subjekata.
Upozoravaju se poverioci da će im potraživanja biti prekludirana ako ih ne prijave najkasnije u roku od 30 dana od poslednjeg dana objavljivanja oglasa o likvidaciji.
Likvidacija društva počinje danom registracije odluke o likvidaciji i objavljivanjem oglasa o pokretanju likvidacije, u skladu sa zakonom o registraciji.
Likvidacioni upravnik će svim poznatim poveriocima uputiti i pisano obaveštenje o pokretanju likvidacije društva, najkasnije u roku od 15 dana od dana početka likvidacije.
Sve prispele prijave potraživanja, kao i potraživanja poznatih poverilaca društvo će evidentirati u listu prijavljenih potraživanja i sačiniti listu priznatih i osporenih potraživanja.
Ako poverilac čije je potraživanje osporeno ne pokrene postupak pred nadležnim sudom u roku od 15 dana od dana prijema obaveštenja o osporavanju potraživanja i u istom roku o tome pisanim putem obavesti društvo, to potraživanje se smatra prekludiranim.
Od dana registracije ove odluke društvo ne može preduzimati nove poslove, već samo poslove vezane za sprovođenje likvidacije koji obuhvataju: unovčenje imovine, naplatu potraživanja, isplatu poverilaca i druge nužne poslove.
Pozivaju se svi dužnici društva da izmire svoje obaveze prema društvu.
Za vreme likvidacije društva ne isplaćuje se učešće u dobiti, odnosno dividende, niti se imovina društva raspodeljuje članovima društva pre isplate svih potraživanja poverilaca.
Likvidacioni upravnik će odmah, a najkasnije u roku od 15 dana, od dana donošenja ove odluke, podneti Registru privrednih subjekata Agencije za privredne registre, ovu odluku uz registracionu prijavu pokretanja postupka likvidacije, radi registracije likvidacije društva u Registar.
Likvidacioni upravnik će u roku od 30 dana od početka likvidacije sastaviti početni likvidacioni bilans kao vanredni finansijski izveštaj u skladu sa propisima kojima se uređuju računovodstvo i revizija.
Likvidacioni upravnik će najranije 90 dana, a najkasnije 150 dana od dana početka likvidacije sastaviti početni likvidacioni izveštaj, a nakon donošenja odluke skupštine o usvajanju istog preduzeti potrebne radnje za registraciju početnog likvidacionog izveštaja u skladu sa zakonom o registraciji.
U Beogradu, 12. marta 2020. godine
Za Osnivača
______________________
Marko Popović, direktor
