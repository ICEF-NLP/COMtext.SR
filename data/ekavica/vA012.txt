Ugovor O Prenosu Udela
Ovaj ugovor o prenosu udela („Ugovor“) je zaključen dana 15. jula 2021. godine između sledećih ugovornih strana:
1. GT Produkcija d.o.o. Novi Sad, sa sedištem u Novom Sadu, Jove Ilića 45, privredno društvo registrovano u Registru privrednih društava kod Agencije za privredne registre Republike Srbije sa matičnim brojem: 65292013, (u daljem tekstu: Prenosilac), koga zastupa Ivan Marković, direktor
i
2. GHI Internacional BV, privredno društvo osnovano po zakonima Nizozemske, registrovano u privrednom registru trgovačkih društava Amsterdama pod brojem 6784, sa sedištem u Amsterdamu, Princ Anderson 56 (u daljem tekstu: Sticalac), koga zastupa Hans Kristijan, ovlašćeni zastupnik
Prenosilac i Sticalac će u daljem tekstu zajednički biti označavani kao „Ugovorne strane“.
Član 1.
Ugovorne strane saglasno konstatuju:
- da je Prenosilac član privrednog društva GT Digital d.o.o. Novi Sad, sa sedištem u Novom Sadu, Dunavska 56, stan broj 8, sprat drugi, upisanog u Registar privrednih društava kod Agencije za privredne registre Republike Srbije sa matičnim brojem: 65292013 („Društvo“).
- da upisani i uplaćeni osnovni kapital Društva na dan zaključenja ovog ugovora iznosi: 5.500 dinara.
- da je Prenosilac vlasnik udela u Društvu u visini od 100% osnovnog kapitala Društva,
- da ne postoje drugi članovi Društva, te da ne postoje prava preče kupovine niti druga prava postojećih članova u Društvu.
Član 2.
Danom zaključenja ovog ugovora Prenosilac prenosi na Sticaoca, zajedno sa svim pripadajućim pravima u skladu sa merodavnim pravom i bez bilo kakvih tereta, udeo u Društvu u visini od 100% osnovnog kapitala Društva, što odgovara upisanom i uplaćenom ulogu u osnovni kapital društva u vrednosti od 5.500 dinara („Udeo“), tako da Sticalac postaje vlasnik 100% udela u Društvu i jedini član Društva.
Cena za Udeo iznosi 1.000.000 dinara, i Sticalac će Prenosiocu isplatiti cenu u roku od pet dana od dana zaključenja i overe ovog ugovora.
Sticalac će cenu za udeo platiti Prenosiocu na račun broj 138-0000000155792-49, u celosti bez bilo kakvih odbitaka ili zadržavanja.
Član 3.
Sticalac koji kao član pristupa Društvu, danom pristupanja, odnosno zaključenja ovog ugovora prihvata osnivački ulog i osnivačka prava i obaveze koja su mu ovim Ugovorom preneta, a koja su u skladu s osnivačkim aktom Društva.
Član 4.
Prenosilac nema neizmirene obaveze prema Društvu, niti Društvo ima neizmirene obaveze prema Prenosiocu.
Član 5.
Odmah nakon overe ovog Ugovora od strane nadležnog organa Ugovorne strane će preduzeti sve neophodne radnje i dostaviti sva potrebna dokumenta kako bi se izvršila registracija prenosa Udela kod Agencije za privredne registre Republike Srbije („APR“).
Prenosilac je saglasan da odmah nakon overe ovog Ugovora od strane nadležnog organa, Sticalac može, bez ikakve dalje saglasnosti ili odobrenja Prenosioca, registrovati sticanje Udela kod APR-a.
Član 6.
Ovaj ugovor među ugovornim stranama proizvodi pravno dejstvo od dana zaključenja, odnosno overe, a prema trećim licima od dana upisa promene u Registar.
Član 7.
Ovaj ugovor je sačinjen u 4 (četiri) istovetna primerka, od kojih svaka ugovorna strana zadržava po 1 (jedan), a ostali primerci namenjeni su nadležnim organima.
Na ovaj ugovor se primenjuje pravo Republike Srbije, ne uzimajući u obzir odredbe o sukobu zakona.
Za Prenosioca: Za Sticaoca:
____________________ _____________________
Ivan Marković, direktor Hans Kristijan, ovlašćeni zastupnik
