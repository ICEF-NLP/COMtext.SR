U Ime Naroda Viši sud U Novom Sadu, sudija Petar Simić, kao sudija pojedinac, u pravnoj stvari podnosioca zahteva Silvije Šaper iz Novog Sada, ulica Dunavska br. 91, radi priznanja strane sudske odluke, doneo je dana 20. marta 2012. godine sledeće: Rešenje
PRIZNAJE SE strana sudska odluka – rešenje o dokazu stečene stručne spreme od dana 18.06.2011. godine 6 R1-86/2010, Opštinskog suda u Virovitici, Republika Hrvatska, kojim je utvrđeno da je Silvija Šaper rođena u Dardi dana 6.09.1976. godine, od oca Nikole i majke Jelene Perić, u srednjoj školi u Virovitici, školske godine 1994/1995 položila završni ispit i stekla zvanje ekonomski tehničar, a koja odluka je postala pravnosnažna dana 17.08.2011. godine.
Obrazloženje
Podnosilac zahteva je dana 3. marta 2012. godine tražila priznanje strane sudske odluke navedene u izreci rešenja.
Sud je na osnovu pravnosnažne odluke - rešenja o dokazu stečene stručne spreme utvrdio da postoji potvrda pravnosnažnosti iste, da je podnosilac zahteva državljanka Republike Srbije te da priznanje nije u suprotnosti sa Ustavnim uređenjem Republike Srbije.
U konkretnom slučaju sud je cenio uslove predviđene članom 86 do člana 96 Zakona o rešavanju sukoba zakona sa propisima drugih zemalja pa je primenom člana 101 napred citiranog zahteva doneo odluku kao u izreci rešenja.
