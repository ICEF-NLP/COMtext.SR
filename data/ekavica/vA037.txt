Ugovor O Ustupanju Imovinskih Autorskih Prava Zaključen u Bečeju, dana 23. novembra 2011. godine između: 1.) Magdalene Otašević iz Bečeja, ulica Patrisa Lumumbe broj 49, JMBG 1011980567898, (u daljem tekstu: Autor), s jedne strane i 2.) Olge Panajotović iz Bečeja, ulica Pavla Papa broj 37, JMBG 703980678129, (u daljem tekstu: Sticalac prava), s druge strane.
Član 1.
Ugovorne strane saglasno konstatuju da je Autor jedini titular imovinskih i moralnih prava na autorskom delu “Jasmin”.
Član 2.
Moralna autorska prava isključivo pripadaju Autoru i vezana su za njegovu ličnost.
Moralna prava Autor ne može preneti ovim, niti bilo kojim drugim ugovorom.
Predmet ustupanja su samo imovinska prava Autora.
Član 3.
S obzirom na to da je ovim ugovorom Autor Sticaocu prava izvršio isključivo ustupanje imovinskih prava, to je jedino Sticalac prava ovlašćen da iskorišćava autorsko delo označeno u članu 1. ugovora, pod uslovima i na način utvrđen ovim ugovorom.
Član 4.
Uz posebnu dozvolu Autora, Sticalac prava može trećem licu izvršiti ustupanje neisključivog prava, i ustupiti samo pojedina imovinska prava na autorskom delu iz člana 1. ovog ugovora.
Član 5.
Ovaj ugovor nema predmetnih ograničenja, s obzirom na to da je Autor, saglasno članu 3. ugovora, sva imovinska prava na predmetnom autorskom delu ustupio Sticaocu prava.
Za vreme trajanja ovog ugovora samo Sticalac prava je ovlašćen da iskorišćava predmetno autorsko delo.
Član 6.
Sticalac prava je ovlašćen da iskorišćava autorsko delo na kome su mu ovim ugovorom ustupljena imovinska prava isključivo na teritoriji Republike Srbije.
Ukoliko se u toku trajanja ovog ugovora ukaže potreba da ugovorne strane drugačije urede prostorno ograničenje iskorišćenja autorskog dela na kom su Sticaocu ustupljena imovinska prava, one će putem aneksa ovom ugovoru urediti novonastale odnose povodom prostornog iskorišćavanja dela.
Član 7.
Ustupanje imovinskih prava na predmetnom autorskom delu Autor vrši Sticaocu prava uz naknadu.
Sticalac prava se obavezuje da u svakom tromesečju tokom trajanja ovog ugovora Autoru isplaćuje naknadu u visini 20% od svakog iskorišćavanja predmetnog autorskog dela.
U slučaju docnje sa plaćanjem ugovorene naknade, Sticalac prava je dužan da Autoru isplati pripadajuću zateznu kamatu.
Član 8.
Sticalac prava je obavezan da Autoru, na njegov zahtev, omogući uvid u poslovne knjige i prihode ostvarene iskorišćavanjem autorskog dela po ovom ugovoru, kao i u obračun naknade.
Član 9.
Sticalac prava je ovlašćen da iskorišćava ustupljeno autorsko delo na određeno vreme, od zaključenja ovog ugovora do 23. novembra 2012. godine.
Član 10.
Ako Sticalac prava nastavi sa iskorišćavanjem ustupljenog autorskog dela posle isteka roka utvrđenog u prethodnom članu, a Autor se tome ne bude izričito protivio, smatraće se da je trajanje ovog ugovora prećutno produženo na istovetan rok iz prethodnog člana.
Član 11.
Sticalac prava se obavezuje da će iskorišćavanje autorskog dela vršiti na osnovu zakona i ovog ugovora, da će ime Autora označavati prilikom svakog iskorišćavanja dela za vreme trajanja ovog ugovora i da predmetno autorsko delo neće koristiti na način koji bi mogao da ugrozi reputaciju, stvaralački ugled i čast Autora.
Član 12.
Ugovorne strane mogu raskinuti ovaj ugovor zbog neizvršenja ili neurednog izvršavanja ugovorenih obaveza.
Član 13.
Ugovorna strana koja skrivi raskid ovog ugovora dužna je da drugoj strani nadoknadi pretrpljenu štetu.
Član 14.
Izmene i dopune ovog ugovora ugovorne strane mogu vršiti u pismenoj formi.
Član 15.
U svemu što nije izričito regulisano ovim ugovorom, primenjivaće se odredbe Zakona o autorskom i srodnim pravima, uz shodnu primenu Zakona o obligacionim odnosima.
Član 16.
Eventualni spor iz ovog ugovora rešavaće stvarno nadležan sud u Bečeju.
Član 17.
Ovaj ugovor je zaključen u četiri istovetna primerka, od kojih dva primerka za Autora, a dva za Sticaoca prava.
Autor Sticalac Prava
Magdalena Otašević Olga Panajotović
