Na osnovu člana 131. Zakona o osnovama sistema obrazovanja i vaspitanja (“Službeni glasnik RS“, br. 72/09), člana 192. Zakona o radu (“Službeni glasnik RS“, br. 24/03, 61/05, 54/09), u postupku preuzimanja zaposlenih, uz saglasnost zaposlenog Popović Sava, koji ima status zaposlenog sa nepunim radnim vremenom na osnovu člana 137. stav 2. Zakona, direktori: 1. OŠ “Branko Ćopić" Lukićevo, kao poslodavac kog zastupa Sretenko Marić i 2. OSŠ “9. Maj“, Zrenjanin, kao poslodavac koga zastupa Slobodan Milićev, zaključuju SPORAZUM O PREUZIMANjU ZAPOSLENOG
Član 1.
Popović Savo iz Zrenjanina, Principova 31, sa završenim Pravnim fakultetom u Novom Sadu i stručnim nazivom Diplomirani pravnik, zaposlen na neodređeno vreme po konkursu u OSŠ “9. Maj" Zrenjanin sa nepunim radnim vremenom od 40% preuzima se i prima u radni odnos bez javnog oglašavanja u Osnovnu školu “Branko Ćopić" Lukićevo za obavljanje posla: sekretar škole.
Član 2.
Savo Popović se preuzima i prima u radni odnos u Osnovnu školu “Branko Ćopić" Lukićevo na neodređeno vreme sa nepunim radnim vremenom 50% od punog radnog vremena, počev od 01.09.2010. godine.
Član 3.
Počev od 01.09.2010. godine Popović Savo kao zaposleni sa nepunim radnim vremenom kod oba poslodavca ostvaruje sva prava, obaveze i odgovornost na radu i po osnovu rada srazmerno vremenu provedenom na radu kod istih.
Škole potpisnice ovog sporazuma saglasno konstatuju da će se u OSŠ “9 MAJ" Zrenjanin, nalaziti radna knjižica zaposlenog.
Član 4.
Imenovani zaposleni je upoznat sa značenjem i sadržinom ovog sporazuma i u znak saglasnosti ga potpisuje.
U slučaju spora po sporazumu nadležan je Opštinski sud u Zrenjaninu.
Član 5.
Ovaj sporazum je sačinjen u 5 (pet) istovetnih primeraka, po 2 (dva) primerka za poslodavce i 1 (jedan) primerak za zaposlenog koji se preuzima.
