IP 1 br. 116/07
Zapisnik O Glavnoj Raspravi Sastavljen dana 15.01.2009. godine pred Osnovnim sudom u Zrenjaninu
PREDSEDNIK VEĆA:
Tužilac:
Snežana Stojković Violeta Jokanović koju zamenjuje Dara Perić
Članovi veća – sudije porotnici
Tuženi:
Krstić Ivan IO „ZRENJANIN“
Milić Slavko
Zapisničar:
Predmet spora:
Jasna Vesić isplata zarade
Početak u 11 časova
Rasprava je javna
Predsednik veća otvara glavnu raspravu, objavljuje predmet raspravljanja i utvrđuje da su na raspravu došli:
Za tužioca: po punomoćju adv. Trifić Željko
Za tuženog: po ovlašćenju Gojković Milan
Od ostalih pozvanih lica došli su:
U postupku u sporovima male vrednosti ovaj zapisnik, pored podataka iz čl. 124 stav 1. ZPP, treba da sadrži:
1) izjave stranaka od bitnog značaja, a naročito one kojima se, u celosti ili delimično, priznaje tužbeni zahtev, ili se odriče od tužbenog zahteva ili od žalbe, ili se preinačava ili povlači tužba;
2) bitnu sadržinu izvedenih dokaza;
3) odluke protiv kojih je dozvoljena žalba i koje su objavljene na glavnoj raspravi;
4) da li su stranke bile prisutne objavljivanju presude i ako su bile prisutne da li su poučene pod kojim uslovima mogu izjaviti žalbu.
Za unošenje potrebnih podataka u zapisnik prema ZPP i praksi suda koristiti naredne prazne strane zapisnika, a ako su ove nedovoljne dodati slobodne listove kao priloge.
Konstatuje se da pun. tužilaca uručuje pun. tuženog neposredno podnesak koji je primljen u sud 27.12.2007. godine.
Pun. tuženog ističe da ne traži zakonski rok kako bi se izjasnio na danas uručeni podnesak tužioca s obzirom da se u istom samo precizira vreme od kada se potražuje kamata na glavni dug.
Sud Donosi
Rešenje
Da se rasprava održi.
Čita se tužba.
Pun. tužilaca izjavi da ostaje u svemu pri tužbi – preciziranom tužbenom zahtevu koji je primljen u sudu 27.12.2007. godine.
S obzirom da su priloženi svi dokazi novih dokaznih predloga nema.
Predlaže da sud zaključi glavnu raspravu.
U odgovoru na tužbu pun. tuženog izjavi da ostaje u svemu pri navodima do sada iznetim.
Tuženi ne spori osnov i visinu tužbenog zahteva tužilaca ali osporava tužbeni zahtev tužilaca u delu koji se odnosi na zakonsku zateznu kamatu, na zarade za mart, april 2001. godine i za prvih pet meseci 2002. godine, s obzirom da su zarade sa obračunatom kamatom za napred navedene mesece sa danom 22.01.2003. godine ušle u prinudno poravnanje.
Rešenjem Trgovinskog suda kamata nije ugovorena da teče za grejs period odnosno za period počev od 22.01.2003. godine do 22.01.2006. godine.
U ostalom delu tužbenog zahteva koji se odnosi na zakonsku zateznu kamatu tuženi ne spori.
Za ovim sud donosi Rešenje Da se izvede dokazni postupak konstatacijom nespornih činjenica među strankama kao i čitanjem dokaza u spisima predmeta.
Kao nesporno među strankama sud konstatuje osnovanost potraživanja tužilaca iz radnog odnosa koja nisu utvrđena rešenjem Trgovinskog suda u Zrenjaninu po rešenju br. PP-12/98 od 22.01.2003. godine, takođe među strankama nesporna je visina postavljenog tužbenog zahteva za potraživanja koja nisu utvrđena rešenjem Trgovinskog suda u Zrenjaninu po rešenju br. PP -12/98 od 22.01.2003., kao i pravo na zakonsku zateznu kamatu kako su to tužioci precizirali u podnesku od 27.12.2007. godine a na potraživanja koja nisu utvrđena rešenjem Trgovinskog suda u Zrenjaninu o rešenju PP-12/98 od 22.01.2003.
Kao nesporno među strankama sud konstatuje da tuženi tužiocima nije isplatio potraživanja utvrđena rešenjem Trgovinskog suda u Zrenjaninu PP-12/98 doneto 22.01.2003. godine pravosnažno do 05.06.2003. godine.
Nastavlja se dokazni postupak čitanjem dokaza u spisima predmeta: čita se kopija ugovora o vansudskom poravnanju br. 19450 od 06.11.2002. godine, čita se ugovor br. 925 - 28/03 od 30.06.2003. godine zaključen između tuženog Stajić Dragana, čita se ugovor o vansudskom poravnanju zaključen između tuženog Makić Rade potpisan od strane poslodavca 5.11.2002. godine, čita se ugovor br. 115 - 148/03 od 05.05. potpisan i overen pečatom tuženog direktora, čita se ugovor o vansudskom poravnanju zaključen između Berić Radojke i tuženog 5.11.2002. godine, čita se ugovor br. 115 - 211/03 od 05.05.2003. godine, čita se ugovor o vansudskom poravnanju br. 1900/49 od 6.11.2002. godine između tuženog i Zorić Miroslave u Zrenjaninu 5.11.2002. godine, čita se ugovor br. 115 - 141/03 od 5.5.2003. godine, rešenje o otkazu ugovora o radu br. 526/139/03 od 5.5.2003. godine na ime Despić Ljiljane, ugovor o vansudskom poravnanju zaključen između Despić Ljiljane i tuženog dana 5.11.2002. godine.
Čita se kopija Sporazuma br. 609 potpisanog između VD direktora tuženog i predsednika sindikata od 2.10.2002. godine, čita se ugovor o vansudskom poravnanju zaključen između tužioca Pajić Radmile i tuženog 5.11.2002. godine, ugovor na ime Pajić Radmile br. 115 - 217/03 od 5.5.2003. godine, rešenje o otkazu ugovora o radu br. 526/194/03 od 5.5.2002. godine, ugovor br. 115 - 544/03 od 5.5.2003. godine, ugovor o vansudskom poravnanju zaključen između tuženog i Jarić Jovana 5.11.2002. godine, rešenje Trgovinskog suda u Zrenjaninu o prinudnom poravnanju VII PP 12/98 od 22.1.2003. godine, pravosnažno 5.6.2003. godine, odluka o restrukt. preduzeća br. 5 - 35 - 00 od 22.2.2005. godine.
Bez primedbi na izvedeni dokazni postupak i bez predloga za dopunu dokaznog postupka.
Sud konstatuje da je dokazni postupak izveden.
Završna Reč
U završnoj reči pun. tužilaca predlaže da sud usvoji precizirani tužbeni zahtev od 27.12.2007. godine kao i što je nesporno među strankama tuženi nije postupio u skladu sa rešenjem Trgovinskog suda 12/98 od 22.1.2003. godine.
Glavni dug je bio obračunat zajedno sa kamatom do 22.1.2003. godine.
Ističe da tužiocima pripada zakonska zatezna kamata od dana objavljivanja u Službenom listu 6.12.2002. godine na glavni dug odnosno onako kako su to tužioci opredelili u preciziranom tužbenom zahtevu.
Troškove postupka traži i to na ime sastava tužbe, na ime dva održana ročišta i jednog neodržanog a sve uvećano za 50%, a što ukupno iznosi 31.115,00 dinara, kao i na ime takse za tužbu i odluku.
U završnoj reči pun. tuženog ističe da je reč o presuđenoj pravnoj stvari imajući u vidu da je trgovinski sud doneo rešenje VII PP 12/98 od 22.1.2003. godine a u delu tužbenog zahteva tužilaca koji se odnose na zakonsku zateznu kamatu ostavlja sudu na ocenu.
Troškove postupka ne traži.
Sud konstatuje da je glavna rasprava zaključena.
Otpravak odluke dostaviti strankama.
Dovršeno u 11,30 h
Stranke
Zapisničar Predsednik Veća – Sudija
