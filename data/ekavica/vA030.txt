Sporazum O RAZVODU BRAKA, VRŠENjU RODITELjSKOG PRAVA I Deobi Zajedničke Imovine zaključen 25. februara 2007. godine u Somboru između Petra Pavića, od oca Milomira iz Sombora, ul. Petra Velebita 91, s jedne strane, i Zorice Pavić, rođ. Nađ, od oca Lazara, iz Sombora, ul. Petra Velebita 91, u svoje ime i kao zakonski zastupnik mal. Klare Pavić, s druge strane, koji su sporazumno odlučili da razvedu svoj brak, pa su u cilju uređenja međusobnih ličnih i imovinskih odnosa, kao i vršenja roditeljskog prava i izdržavanja svoga zajedničkog maloletnog deteta Klare PAVIĆ, rođene 30. marta 2000. godine, vodeći računa o najboljem interesu deteta, u skladu sa čl. 40. i 179. Porodičnog zakona Srbije, sporazumeli se sledeće:
Sporazumni razvod braka
Član 1.
Petar Pavić i Zorica Pavić izjavljuju da su rešeni da svoj brak zaključen 27. novembra 1994. godine u Somboru, opština Sombor, gde je isti i uveden u MKV pod tekućim brojem 341 za godinu 1994., sporazumno razvedu pred nadležnim sudom u Somboru i u tom cilju su imenovali i ovlastili svoje punomoćnike.
Vršenje roditeljskog prava i izdržavanje deteta
Član 2.
Petar Pavić i Zorica Pavić su se saglasili da njihovo zajedničko maloletno dete Klara Pavić, rođena 30. marta 2000. godine, bude povereno na čuvanje i vaspitanje majci Zorici Pavić, s obzirom da je dete već od ranije živelo s majkom zbog očevog radnog boravka u inostranstvu.
Član 3.
Zorica Pavić izjavljuje da će omogućiti ocu mal. Klare da uvek kad želi može videti dete i provoditi određeni deo vremena s detetom, uključujući i pravo oca da sa detetom provodi tri sedmice odmora godišnje u Srbiji ili inostranstvu i u dane kada on boravi u Srbiji, a po prethodnoj najavi majci deteta.
Majka deteta se obavezuje da obezbedi urednu individualnu putnu ispravu za mal. Klaru, i u dogovoru sa ocem druga dokumenta potrebna za boravak deteta sa ocem u inostranstvu radi korišćenja godišnjeg odmora.
Član 4.
Roditelji Petar Pavić i Zorica Pavić se obavezuju da, srazmerno mogućnostima oba zaposlena roditelja, doprinose izdržavanju svoga deteta mal. Klare Pavić, s tim što će novčani doprinos oca Petra za izdržavanje deteta biti mesečno 500 EUR, koji iznos će on mesečno isplaćivati na tekući račun, odnosno na ruke Zorice Pavić, i to od 1. do 5-tog u mesecu za tekući mesec.
Uređenje imovinskih odnosa
Član 5.
Petar Pavić i Zorica Pavić konstatuju da su toku trajanja braka zajednički stekli sledeću imovinu:
1) pravo susvojine na trosobnom stanu, označen brojem 17, na IV spratu, površine 66,55 kvm, u objektu 1, lamela B, u naselju Kalem, ul. Petra Velebita 91, kupljen Ugovorom o kupoprodaji nepokretnosti zaključenim između Stanić Janka, kao prodavca, i Pavić Petra sa ½ dela i Pavić Zorice sa ½ dela, kao kupaca, overen od strane Opštinskog suda u Somboru pod I /2-Ov. br. 73/2002 dana 31. februara 2002. godine;
2) pravo svojine na garsonjeri, označena brojem 53, u potkrovlju stambene zgrade u ul. Radnička 34 u Somboru, površine 27 kvm, kupljena Ugovorom o kupoprodaji nepokretnosti zaključenim između Šerc Ludviga, kao prodavca, i Pavić Zorice, kao kupca, overen od strane Opštinskog suda u Somboru pod I/3-Ov. br. 4891/2005;
3) pravo svojine na zajedničkim novčanim sredstvima - ušteđevini u iznosu od 11.700 Eur
4) pravo svojine na pokretnim stvarima - predmetima domaćinstva u stanu u kome žive Zorica Pavić i maloletna Klara Pavić, u ul. Petra Velebita br. 91 u Somboru, koji je u toku juna i jula 2006. godine kompletno renoviran i opremljen ulaganjem oko 33.000 EUR, kada je u stanu izmenjena unutrašnja i spoljna pvc stolarija i vodovodna instalacija, renovirana kupatila, ugrađena kuhinja i stan namešten, tako da se u stanu nalazi: nova bela tehnika - mašina za posuđe Candy, mašina za veš Candy, električni šporet inoks sa ravnom pločom Gorenje, frižider inoks kombinovani Samsung, zatim, kućni bioskop Panasonik, televizor Panasonik, nov nameštaj komoda, klub sto, i 4 ugradna plakara, kožna garnitura trosed, dvosed i fotelja, kao i druge stvari pokućstva
Član 6.
Petar Pavić i Zorica Pavić saglasno konstatuju da imovina navedena u članu 5. ovog Sporazuma predstavlja njihovu zajedničku imovinu stečenu zajedničkim radom i sredstvima tokom trajanja bračne zajednice, te da su im udeli u sticanju te imovine podjednaki.
Saglasno tome, oni su se sporazumeli da svoju zajedničku imovinu navedenu u članu 5. ovog Sporazuma, podele na sledeći način:
1) trosobni stan, označen brojem 17, na IV spratu, površine 66,55 kvm, u objektu 1, lamela B, u naselju Kalem, ul. Petra Velebita 91, na osnovu Ugovora o kupoprodaji nepokretnosti zaključenim dana 31. februara 2002. godine, predstavlja njihovu susvojinu sa po ½ idealnog dela, te kako su ugovorne strane saglasne da su im udeli u sticanju zajedničke imovine podjednaki, oni ne diraju u stečena prava na ovom stanu i svako od njih ostaje suvlasnik sa po ½ idealnog dela;
2) garsonjera, označena brojem 53, u potkrovlju stambene zgrade u ul. Radnička 34 u Somboru, površine 27 kvm, kupljena Ugovorom o kupoprodaji nepokretnosti zaključenim između Šerc Ludviga, kao prodavca, i Pavić Zorice, kao kupca, overenim od strane Opštinskog suda u Somboru pod I/3-Ov. br. 4891/2005, na osnovu ovog sporazuma o deobi bračne tekovine pripada u isključivu svojinu Petru Paviću;
3) zajednička novčana sredstva u iznosu od 11.700 Eur, pripadaju u isključivu svojinu Zorici Pavić, u čijoj državini se već nalaze;
4) pokretne stvari domaćinstva navedene u članu 5. tač. 4) ovog ugovora pripadaju u isključivu svojinu Zorici Pavić.
Član 7.
Petar Pavić i Zorica Pavić su se saglasili da pored redovnog izdržavanja, srazmerno svojim mogućnostima dodatno materijalno stimulišu obrazovanje svog mal. deteta Klare Pavić (kursevi stranih jezika, muzička škola i sl.), do završetka njenog redovnog školovanja, za koje svrhe će Petar Pavić izdvojiti sredstva zakupnine od stana navedenog u članu 6. stav 2. tač. 2) ovog Sporazuma, koji je po ovom Sporazumu pripao njemu u svojinu, dok ga bude izdavao.
Petar Pavić se obavezuje da Zorici Pavić za kupovinu automobila isplati novčani iznos od 3.300 EUR.
Član 8.
Zorica Pavić je saglasna, da bez njene dodatne saglasnosti, Petar Pavić može u javnim knjigama o evidenciji nepokretnosti upisati na svoje ime pravo svojine, kao jedini vlasnik, na celom stanu navedenom u članu 6, stav 2. tač. 2) ovog Sporazuma.
Član 9.
Ovaj sporazum je izraz zajedničke volje Petra Pavića i Zorice Pavić, ustanovljen u interesu njihovog zajedničkog deteta i održanja odnosa deteta sa oba roditelja, i oni će ga se u svemu pridržavati, a u slučaju da bilo ko od njih odstupi od istoga - primeniće se odredbe Porodičnog zakona.
_____________________ ______________________
Petar Pavić Zorica Pavić
JMBG 1012967173417 JMBG 707969715232
_________/2007
Potvrđuje se da su Petar Pavić iz Sombora i Zorica Pavić iz Sombora, danas pred ovim sudom svojeručno potpisali ovaj sporazum.
Identitet stranaka utvrđen je na osnovu njihovih ličnih karata.
Sudska taksa u visini od ___________ dinara naplaćena je prilikom overe.
Opštinski sud u Somboru
Sombor, ________________ Referent za overu,
