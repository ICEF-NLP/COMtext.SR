U Ime Naroda Viši sud u Beogradu, sudija Marija Katić, kao sudija pojedinac, u pravnoj stvari podnosioca zahteva Silvije Šaper iz Beograda, Zemun, ulica Dunavska br. 91, radi priznanja strane sudske odluke, doneo je dana 20. marta 2012. godine sledeće: Rešenje
PRIZNAJE SE strana sudska odluka – presuda o sporazumnom razvodu braka Sjedinjenih Američkih Država - Masačusets, Parničnog suda reg. br. 02 D 0798 od dana 03. maja 2002. godine, kojom je brak između Katarine Karter iz Beograda i Gerarda Kartera iz Ciriha, Švajcarska, zaključen dana 05.05.1998. godine u državi Havaji, mesto Honolulu, Sjedinjene Američke Države, a koji brak je registrovan i pred matičarem Republike Srbije i upisan u Matične knjige venčanih opštine Voždovac pod brojem 593 za 1999. godinu, razveden, a koja odluka je postala pravnosnažna dana 2. aprila 2003. godine.
Obrazloženje
Podnosilac zahteva je preko punomoćnika tražio priznanje strane sudske odluke navedene u izreci rešenja.
Sud je na osnovu pravnosnažne odluke o razvodu braka utvrdio da se radi o porodičnom sporu, da postoji potvrda pravnosnažnosti iste, da je podnosilac zahteva državljanka Republike Srbije te da priznanje nije u suprotnosti sa Ustavnim uređenjem Republike Srbije.
U konkretnom slučaju sud je cenio uslove predviđene članom 86 do člana 96 Zakona o rešavanju sukoba zakona sa propisima drugih zemalja pa je primenom člana 101 napred citiranog zahteva doneo odluku kao u izreci rešenja.
Pravna Pouka
Protiv rešenja može se izjaviti žalba Apelacionom sudu u Beogradu u roku od 15 dana od dana prijema istog, a preko ovoga suda.
