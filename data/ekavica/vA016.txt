Republika Srbija
Upravni Sud
Su II-17 U 1/20
Dana: 16.01.2020. godine
Pravni Stav Utvrđen Na 93. Sednici Svih Sudija Održanoj Dana 25.12.2019. Godine
Ukoliko sud u toku upravnog spora zbog ćutanja uprave utvrdi da je tuženi naknadno doneo upravni akt zbog čijeg nedonošenja je taj spor pokrenut, a da je tužilac protiv tog akta posebnom tužbom pokrenuo upravni spor, radi ocene njegove zakonitosti, sud neće u sporu zbog ćutanja uprave dostavljati tužiocu naknadno doneti akt radi izjašnjenja, već će tužbu zbog ćutanja uprave odbiti.
Kada sud odbije tužbu zbog ćutanja uprave iz razloga što je tuženi naknadno doneo akt zbog čijeg nedonošenja je tužba podneta, tužilac ima pravo na naknadu troškova za sastav tužbe ako je sastavljena od strane advokata i ako je tužba u vreme podnošenja bila osnovana, ukoliko je zahtev za naknadu troškova istaknut u tužbi.
(pravni stav utvrđen na 93. sednici svih sudija)
