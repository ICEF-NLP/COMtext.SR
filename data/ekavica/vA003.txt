U skladu sa Zakonom o privrednim društvima Republike Srbije (Službeni glasnik Republike Srbije, br. 36/2011, 99/2011, 83/2014, 5/2015, 44/2018, 95/2018, 91/2019 i 109/2021; „Zakon“) Zoi Einai Omorfi SA, Paris, privredno društvo osnovano u pravnoj formi akcionarskog društva koje je organizovano i postojeće u skladu sa zakonima Francuske, registrovano u registru privrednih subjekata u Parizu, pod registracionim brojem 2468 sa sedištem registrovanim na adresi Rue du Jardin 18, Pariz, Francuska, koga zastupa Pier Lumier, državljanin Francuske, broj pasoša 36781, generalni direktor (u daljem tekstu: „Osnivač“), u Parizu dana 16.2.2020. godine, donosi sledeću: Odluku O Obrazovanju Ogranka Stranog Privrednog Društva (u daljem tekstu: „Odluka”).
1. Osnivač ovom Odlukom obrazuje ogranak stranog privrednog društva u Republici Srbiji u skladu sa svim relevantnim zakonima Republike Srbije.
2. Naziv ogranka stranog privrednog društva je: Ogranak stranog privrednog društva Zoi Einai Omorfi SA u Beogradu (u daljem tekstu: „Ogranak“).
3. Mesto poslovanja (adresa) Ogranka je Beograd, Požeška 61, sprat I, stan broj 3, Republika Srbija.
4. Pretežna delatnost Ogranka je: 70.22 - Konsultantske aktivnosti u vezi s poslovanjem i ostalim upravljanjem.
5. Ogranak ima i sledeću adresu za prijem elektronske pošte: belgrade@zoiomorfi.com.
6. Registrovani kapital Osnivača iznosi 520.000 EUR.
7. Osnivač ovom Odlukom za zastupnika Ogranka imenuje: Martu Mihailović, državljanku Republike Srbije, pol: ženski, JMBG 1212980715102 broj (u daljem tekstu: „Zastupnik“).
8. Osnivač može razrešiti Zastupnika Ogranka u bilo kom momentu, bez navođenja razloga za takvu odluku.
9. Zastupnik Ogranka zastupa Ogranak samostalno prema trećim licima, bez ograničenja.
Interno, za sve pravne poslove čija je vrednost preko 10.000 EUR, Zastupniku Ogranka je potrebna saglasnost predstavnika Osnivača.
10.
Potpisom ove Odluke potpisnik potvrđuje da je Osnivač privredno društvo koje je osnovano, organizovano i postojeće u skladu sa zakonima Francuske i da je potpisnik ovlašćeno lice za zastupanje Osnivača i da može davati izjave i preduzimati druge pravne radnje u ime i za račun Osnivača.
Izjava
1. Osnivač ovim neopozivo i bezuslovno izjavljuje da preuzima potpunu odgovornost za sve obaveze koje preuzme Ogranak u toku poslovanja u Srbiji, kao i sve obaveze koje nastanu u vezi sa poslovanjem Ogranka.
Za Osnivača:
_______________________
Ime i prezime: Pier Lumier
Funkcija: generalni direktor
