Na osnovu člana 90. Zakona o javnim nabavkama („Službeni glasnik BiH“ br. 39/14) i člana 11. Pravilnika o postupku direktnog sporazuma Grada Banja Luka („Službeni glasnik Grada Banja Luka“ broj 34/19, 23/21, 42/21 i 15/22), gradonačelnik Banjaluke donosi sledeću Odluku O poništenju postupka javne nabavke
I
Prihvata se predlog Odseka za javne nabavke, za nabavku broj: 15 - 404 - 188/22 ''Tekuće održavanje šahovskih figura, šahovskih sanduka i sprava za teretane u prirodi'', o poništenju postupka javne nabavke, jer je cena ponude znatno veća od obezbeđenih sredstava za javnu nabavku.
II
Ova Odluka je konačna i stupa na snagu danom donošenja.
Obrazloženje
Odsek za javne nabavke je proveo postupak direktni sporazum broj 15 - 404 - 188/22 ''Tekuće održavanje šahovskih figura, šahovskih sanduka i sprava za teretane u prirodi'', po odluci gradonačelnika broj 11-G -1819/22 od 05.04.2022. godine.
Procenjena vrednost javne nabavke iznosi 830,00 KM (bez PDV-a).
Kriterijum za izbor najpovoljnijeg ponuđača je najniža cena.
Dana 17.05.2022. godine, predstavnik Odseka za javne nabavke za predmetnu nabavku, Ljubomir Sladojević, izvršio je otvaranje ponude i konstatovao da je primljena jedna ponuda:
''MILIČEVIĆ'' s. p., Banja Luka, ukupna cena ......... 2.152,80 KM sa PDV-om.
S obzirom da je predložena cena znatno iznad procenjene vrednosti javne nabavke, ugovorni organ je odlučio kao u dispozitivu.
Gradonačelnik
Draško Stanivuković
