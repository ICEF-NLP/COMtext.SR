Ugovor O Kupoprodaji Motornog Vozila Zaključen dana 14.06.2021. u Valjevu između:
PRODAVCA: GT Invest d.o.o., sa sedištem u Valjevu, Manastirska 13, PIB: 117533080, matični broj: 20376459, koga zastupa Petar Marković, direktor, JMBG 1001970310192 i
KUPCA: Milan Bojić, sa prebivalištem u Beogradu, Palilula, Zrenjaninski put 16/4, JMBG: 2004982710120, lična karta 955555546, izdata od PS Palilula.
Član 1.
Prodavac prodaje kupcu motorno vozilo sledećih svojstava i obeležja:
Vrsta: putničko vozilo; marka: VOLKSWAGEN VW; model: GOLF; tip: -; broj šasije: WVWZZZ1KZCM703277; broj motora: CFH316396; godina proizvodnje: 2011; snaga motora: 103; zapremina motora: 1968; najveća dozvoljena masa: 2030, broj mesta za sedenje: 5; boja šasije: S BELA M; reg. Oznaka: BG2334GH.
Prodavac se obavezuje da motorno vozilo sa odgovarajućim ispravama preda kupcu i prenese mu pravo svojine (što uključuje pravo raspolaganja, držanja i korišćenja), na dan isplate prodajne cene vozila.
Član 2
Kupac kupuje od prodavca motorno vozilo, koje je predmet ovog ugovora, po viđenom i u nađenom stanju.
Kupac se obavezuje da isplati prodavcu prodajnu cenu motornog vozila u iznosu od 500.000,00 dinara, na dan preuzimanja vozila od prodavca.
Prodavac potvrđuje da je na dan zaključenja ovog ugovora prodajna cena izmirena u potpunosti.
Član 3.
Prodavac odgovara ako nakon prenosa bude postojalo neko pravo trećeg lica koje isključuje, umanjuje ili ograničava kupčevo pravo.
Član 4.
Troškove, takse i porez na promet apsolutnih prava u vezi sa zaključenjem ovog ugovora i prenosa prava svojine na vozilu na kupca snosi prodavac.
Član 5.
Kupac je vozilo pregledao, poredio brojeve motora i šasije, te prihvata da nakon potpisivanja ovog ugovora nema pravo na naknadne reklamacije u tom delu.
Član 6.
Ugovor je sačinjen u pet primeraka.
U slučaju spora iz ovog ugovora, nadležan će biti sud prema mestu prebivališta kupca.
Za Prodavca Kupac
________________________
________________________
Petar Marković, direktor Milan Bojić
