P. 809/2005
U Ime Naroda Opštinski sud U Pančevu, u vijeću sastavljenom od sudije Tomaša Perića, kao predsjednika vijeća, i sudija porotnika Volpert Katice i Zorić Marka kao članova vijeća, u parnici tužioca Rančić Pavla iz Pančeva, Cvijićeva 62, koga zastupa advokat Stefan Žeželj iz Pančeva, protiv tuženog Stojadinović Nikole iz Pančeva, Ramadanska 24, radi vraćanja zajma, na ročištu za glavnu raspravu održanom dana 4.4.2005. godine, donio je i javno objavio Presudu
NA OSNOVU PRIZNANjA OBAVEZUJE SE tuženi Stojadinović Nikola iz Pančeva da tužiocu Rančić Pavlu, vrati iznos od 9.000 DEM u dinarskoj protivvrijednosti po kursu na dan isplate, kao i da tužiocu naknadi troškove parničnog postupka u iznosu od 4.525 dinara, a sve u roku od 15 dana od dana pravnosnažnosti presude, pod prijetnjom prinudnog izvršenja.
UTVRĐUJE SE da je tužba u dijelu koji se odnosi na kamatu POVUČENA
Obrazloženje
Tužilac je postavljenim tužbenim zahtjevom, preciziranim u toku postupka tražio da sud donese presudu kao u izreci.
Na ročištu održanom dana 4.4.2005. godine tuženi je učinio nespornim navode tužbe, priznao je u cijelosti tužbeni zahtjev, pa je odlučeno kao u stavu I izreke, na osnovu čl. 336 ZPP-a.
Tužilac je povukao tužbu u dijelu koji se odnosi na kamatu, pa je odlučeno kao u stavu II izreke, a na osnovu 196 ZPP-a.
Odluka o troškovima donesena je na osnovu čl. 149 i 150 ZPP-a, a odnosi se na nužne izdatke tužioca za zastupanje od strane advokata kao i za sastav tužbe i takse.
Pravna Pouka:
Protiv ove presude dozvoljena je žalba Okružnom sudu u Pančevu, u roku od 15 dana od dana prijema pismenog opravka iste, a preko ovog suda.
