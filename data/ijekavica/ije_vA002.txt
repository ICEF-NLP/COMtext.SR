Ugovor o povjerljivosti
Ugovor je zaključen između sljedećih ugovornih strana:
1. VD Digital Optima d.o.o. Beograd, sa sjedištem u Beogradu, Makenzijeva 78, registrovanog kod Agencije za privredne registre Republike Srbije, matični broj 92235781 (“Društvo”), koga zastupa Nenad Protić, direktor i
2. Madronilan d.o.o. Beograd, sa sjedištem u Beogradu, Pop Lukina 9, registrovanog kod Agencije za privredne registre Republike Srbije, matični broj 90308976 (“Primalac”), koga zastupa Vera Pavlović, direktor.
1. Povjerljive informacije
1.1.
Društvo želi da otkrije Primaocu određene informacije koje se odnose na poslovanje Društva a u vezi sa namjeravanim zaključenjem poslovne saradnje između Društva i Primaoca (“Cilj”).
1.2.
Izraz „Povjerljive Informacije“ označava sve informacije (bez obzira kako su zabilježene ili sačuvane) koje se odnose na Cilj, koje su otkrivene ili učinjene dostupnim, bilo prije ili nakon datuma ovog ugovora (u bilo kom obliku ili na bilo kom medijumu), direktno ili indirektno, od strane Društva Primaocu, a što uključuje, bez ograničenja, znanje i iskustvo (know-how), ideje, koncepte, poslovnu praksu, dokumentaciju, prototipove, crteže, statističke podatke, šifre za softver, tehnologiju istraživanja i razvoja, podatke o troškovima, profitu ili o marži, druge finansijske podatke, informacije o klijentima, dobavljačima i zaposlenima, o marketingu, poslovnim planovima, poslovnim tajnama i o pravima intelektualne svojine.
1.3.
U vezi sa time što se Društvo saglasilo da otkrije Povjerljive Informacije Primaocu, Primalac se obavezuje Društvu da:
a) će čuvati Povjerljive Informacije kao tajne i povjerljive;
b) neće koristiti niti iskorišćavati Povjerljive Informacije za bilo koje operativne, komercijalne ili druge svrhe, na bilo koji način, osim za ostvarenje ili u vezi sa Ciljem;
c) će otkriti Povjerljive Informacije jedino u skladu sa odjeljkom 2; ili na drugi način, ali uz pismenu saglasnost Društva i
d) neće kopirati niti reprodukovati u bilo kom obliku niti pohranjivati kopije Povjerljivih Informacija (u štampanom, elektronskom ili u nekom drugom formatu), bez prethodne pismene saglasnosti Društva.
1.4.
Primalac garantuje da je sproveo sve tehničke i organizacione mjere u cilju sprečavanja slučajnih grešaka, nepravilnog i nedozvoljenog prikupljanja, čuvanja, obrade, korišćenja, oštećenja, uništenja, kao i falsifikovanja i zloupotrebe Povjerljivih Informacija.
1.5.
Primalac će čuvati Povjerljive Informacije sa dužnom pažnjom, kao dobar privrednik, a u svakom slučaju sa ne manjim nivoom pažnje koju pokazuje prema svojim informacijama koje su slične osetljivosti i značaja.
2. Dozvoljeno otkrivanje
2.1.
Primalac može otkriti Povjerljive Informacije svim svojim službenicima, zaposlenima, savjetnicima, podugovaračima ili ugovaračima pod sljedeća tri uslova, kumulativno: (i) da obezbijedi da lice kome je Povjerljiva Informacija otkrivena poštuje obaveze navedene u ovom ugovoru kao da je ta osoba Primalac (ii) da se Društvo saglasi sa otkrivanjem Povjerljivih Informacija tom licu i da (iii) je tim licima potrebno da budu upoznati sa odgovarajućom Povjerljivom Informacijom u vezi sa Ciljem.
2.2.
Primalac će biti solidarno odgovaran sa svim svojim službenicima, zaposlenima, savjetnicima, podugovaračima ili ugovaračima kojima Povjerljive Informacije budu otkrivene u skladu sa članom 2.1, za svako kršenje od strane tih lica obaveza navedenih u članu 2.1.
2.3.
Primalac može otkriti Povjerljive Informacije i to samo u najmanjoj mogućoj mjeri koju zahtijeva/zahtijevaju:
a) bilo koja naredba suda nadležne jurisdikcije ili bilo kog regulatornog, sudskog, državnog ili sličnog tijela, kao i poreskog organa nadležne jurisdikcije;
b) zakoni ili propisi bilo koje države koja ima nadležnost nad njim;
pod uslovom da Primalac obavijesti Društvo pismenim putem čim to bude moguće nakon što sazna za svoju obavezu da otkrije Povjerljivu Informaciju u skladu sa članom 2.3.
Primalac je obavezan da preduzme sve razumne i moguće mjere da bi se obezbijedila zaštita tajnosti Povjerljivih Informacija u najvećoj mogućoj mjeri.
3. Ograničenja Obaveza
3.1.
Obaveze navedene u članu 1.3 se neće primjenjivati, ili će prestati da se primjenjuju, na Povjerljive Informacije za koje Primalac može da pokaže, i to na razumno zadovoljstvo Društva:
a) da te informacije jesu, ili su postale generalno dostupne u javnosti osim ako je to direktna ili indirektna posljedica otkrivanja tih informacija od strane Primaoca suprotno ovom ugovoru; ili
b) su već bile poznate Primaocu na zakonom dozvoljen način, prije nego što ih je Društvo otkrilo; ili
c) da ih je Primalac primio od treće strane koja nije povezana sa Društvom i da ta treća strana nije pod bilo kakvom obavezom povjerenja u vezi sa tom informacijom.
4. Povraćaj Povjerljivih Informacija
4.1.
Ako to Društvo bude zahtijevalo u bilo koje vrijeme, Primalac će bez odlaganja, a svakako ne kasnije od 5 dana nakon tog zahtjeva, uništiti ili vratiti Društvu (u skladu sa zahtjevom Društva), svu dokumentaciju i ostale zapise Povjerljivih Informacija koje su dostavljene Primaocu ili koje je Primalac razvio, i to bez prava na zadržavanje kopija.
Ukoliko je Povjerljiva Informacija sačuvana u elektronskom obliku, Primalac će trajno obrisati sve takve Povjerljive Informacije iz svog kompjuterskog i komunikacionog sistema i uređaja koje koristi (u mjeri u kojoj je tehnički moguće).
4.2.
Društvo može zahtijevati od Primaoca potvrdu u pismenoj formi da je ispunio obaveze iz člana 4.1
5. Trajanje i Prestanak
5.1.
Bilo koja Strana može u bilo koje vrijeme obavijestiti drugu Stranu u pismenoj formi o svojoj odluci da ne nastavi da bude uključena u ostvarivanje Cilja, ili da smatra da je Cilj ostvaren, ali to neće imati uticaja na ovaj ugovor i obaveze Primaoca.
5.2.
Obaveze Primaoca će se nastaviti tokom 20 godina od obavještenja iz člana 5.1 iznad.
Nakon isteka 20 godina od obavještenja iz člana 5.1 iznad, ovaj ugovor će prestati da proizvodi pravna dejstva.
6. Odgovornost za povrede
Primalac je dužan da naknadi Društvu cjelokupan iznos štete koju Društvo pretrpi kao rezultat povrede od strane Primaoca obaveza navedenih u ovom ugovoru, uključujući direktnu i indirektnu štetu, izgubljenu dobit, kao i troškove koje Društvo bude imalo u vezi sa otklanjanjem te štete (uključujući ali ne i jedino, sudske troškove i advokatske naknade).
7. Ostale odredbe
7.1.
Strane su saglasne da Društvo ne daje nikakve garancije u vezi sa tačnošću i potpunošću Povjerljivih Informacija.
7.2.
Primalac razumije i prihvata da otkrivanje Povjerljivih Informacija od strane Društva ne predstavlja niti implicira davanje licence niti bilo kog drugog prava intelektualne svojine Primaocu.
7.3.
Na ovaj ugovor se primjenjuje pravo Republike Srbije, ne uključujući odredbe o sukobu zakona.
7.4.
Za sve sporove u vezi sa ovim ugovorom će biti nadležan sud u Beogradu.
7.5.
Sve izmjene i dopune ovog ugovora će biti u pisanoj formi.
7.6.
Ovaj ugovor proizvodi pravna dejstva kada bude potpisan od obje Strane.
Datum: 17.6.2021.
Za Društvo:
________________________
Ime: Nenad Protić
Funkcija: direktor
Za Primaoca:
________________________
Ime: Vera Pavlović
Funkcija: direktor
