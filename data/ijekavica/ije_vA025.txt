OPŠTINSKOM SUDU U VALjEVU
Valjevo
Predlagači:
FILIP PERIĆ, od oca Nikole iz Valjeva, ul. Kapetana Koče 9, s jedne strane, kojeg zastupa adv. Bojan Tadić iz Valjeva, po specijalnom punomoćju u prilogu
LIDIJA PERIĆ, rođ. Ant, od oca Dragana, iz Valjeva, ul. Kapetana Koče 9, s druge strane,
Predlog Za Sporazumni Razvod Braka
Predlagači su zaključili brak na dan 27. novembra 1999. godine u Valjevu, gdje je isti i uveden u MKV pod tekućim brojem 0500 za godinu 1999.
U braku su stekli mal. Marinu PERIĆ rođenu 30. marta 2000. godine.
Dokaz:
- Izvod iz matične knjige vjenčanih od 16.08.2006. godine
- Fotokopije ličnih karata i za jednog i za drugog predlagača
- Izvod iz matične knjige rođenih za dijete Marinu PERIĆ
Predlagači su, s obzirom na ozbiljno i trajno poremećene bračne odnose, odlučili da razvedu svoj brak i da mirno i sporazumno urede svoje lične, roditeljske i imovinske odnose, svjesni potrebe da i nakon razvoda braka, njihovo zajedničko dijete treba da bude materijalno i porodično zbrinuto i u kontaktu sa oba roditelja.
Predlagači su se sporazumjeli da mal. Marina PERIĆ bude povjerena na čuvanje, staranje i vaspitanje majci Lidiji, s obzirom na njen uzrast i činjenicu da je otac djeteta na radu u inostranstvu.
Oba roditelja će doprinositi izdržavanju djeteta.
Otac djeteta, predlagač FILIP, će nastojati da maksimalno materijalno pomaže svoje dijete tako što će na ime mjesečnog iznosa izdržavanja plaćati 500 - EUR.
U tom smislu predlagači su zaključili i poseban Sporazum o razvodu braka, o vršenju roditeljskog prava i o diobi zajedničke imovine i isti sudski ovjerili, pa mole sud da isti uzme u obzir i unese u presudu o razvodu braka.
Dokaz:
- Sporazum o razvodu braka, o vršenju roditeljskog prava i o diobi zajedničke imovine od 25. oktobra 2006. g.
Imajući sve to u vidu, predlagači saglasno predlažu sudu da provede postupak u ovoj pravnoj stvari i da u skladu sa čl. 40, 210. stav 2. i 225. Porodičnog zakona, razvede brak između predlagača donošenjem presude, koja glasi:
Presuda
Brak FILIPA PERIĆA, rođenog 5. maja 1972. godine u Valjevu, od oca Nikole PERIĆa i majke Rade PERIĆ rođene Agić, i LIDIJE PERIĆ rođ. Ant, rođene 2. februara 1972. godine u Valjevu, od oca Dragana Anta i majke Marije Ant, zaključen 27. novembra 1999. godine u Valjevu, gdje je isti i uveden u MKV pod tekućim brojem 0500 za godinu 1999., RAZVODI SE na osnovu člana 40. Porodičnog zakona Republike Srbije.
Zajedničko dijete predlagača mal. Marina PERIĆ, rođena 30.03.2000. godine povjerava se na čuvanje i vaspitanje majci Lidiji PERIĆ.
Predlagač FILIP PERIĆ se obavezuje da na ime svog doprinosa za izdržavanja mal. ćerke Marine Perić mjesečno plaća 500 EUR, počev od dana donošenja ove presude pa ubuduće, svakog prvog do petog u mjesecu za tekući mjesec, isplatom na tekući račun zakonske zastupnice maloljetnog djeteta, majke Lidije PERIĆ, rođene Ant otvoren kod banke broj 200-0000000123456-05.
Predlagač FILIP PERIĆ ima pravo da viđa svoje dijete mal. Marinu Perić kada želi, s tim što će dijete s ocem provoditi tri sedmice odmora godišnje u zemlji ili inostranstvu, a po prethodnoj najavi majci djeteta.
Utvrđuje se da su predlagači Filip Perić i Lidija Perić rođ. Ant suvlasnici sa ½ idealnog dijela na stanu broj 10 na drugom spratu zgrade u ulici Ibarska 2 u Valjevu.
Pokretne stvari domaćinstva nabrojane u Sporazumu o diobi zajedničke imovine i zajednička novčana sredstva predlagača u iznosu od 20.000 EUR-a pripadaju isključivo u svojinu Lidiji Perić rođ. - Ant.
u Valjevu, 25. oktobra 2006. godine
Predlagači
_____________________ _____________________
FILIP PERIĆ Lidija PERIĆ
JMBG 111962173415 JMBG 1102970715232
