Obrazac br. 45
P 3067/01
Zapisnik O Glavnoj Raspravi sastavljen dana 27.6.2005. g. pred Višim Opštinskim sudom u Beogradu
Predsjednik vijeća V. B., Tužilac: I. J.
Članovi vijeća - sudije porotnici: L. B., T. S. Tuženi: A. M.
Zapisničar, S. M.
Predmet spora: utvrđenje
Početak u 9.5 sati
Rasprava je javna.
Predsjednik vijeća otvara glavnu raspravu, objavljuje predmet raspravljanja i utvrđuje da su na raspravu došli:
Za tužioca: Advokat Č. V., po pun. u spisima.
Za tuženog: Lično drugotuženi, koji je ujedno pun. prvotuženog.
Od ostalih pozvanih lica nisu došli:
Pristupio sudski vještak S. Ž.
Konstatuje se da je sudski vještak udaljen iz sudnice.
Vijeće donosi Rješenje
Zbog izmjene u sastavu vijeća rasprava počinje iznova, čitanjem spisa.
Spisi pročitani.
Pun. tužioca ostaje pri tužbi i tužbenom zahtjevu.
Pun. prvotuženog, koji je ujedno drugotuženi osporava navode tužbe i tužbenog zahtjeva.
Navodi da je nalazom i mišljenjem vještaka samo potvrđeno ono što je sud utvrdio na licu mjesta, a to je da stan tužioca i stanovi tuženika nemaju ništa zajedničko, odnosno zajedničke dijelove.
Iz nalaza vještaka proizilazi nova činjenica, na osnovu projektne dokumentacije, da stan tužioca i stan neparničara N. su nekad predstavljali jednu stambenu cjelinu i da između njihovih stanova postoje zajednički dijelovi.
Vijeće donosi Rješenje
Da se u dokaznom postupku sasluša sudski vještak Ž. S.
Vještak: Ž. S., sa podacima kao na spisku stalnih sudskih vještaka za područje Okružnog suda u Beogradu, upozoren i opomenut izjavi:
Ostajem pri svom nalazu i mišljenju koje sam dao 12.6.2005. i dodajem da stanje u katastru i u zemljišnoj knjizi se ne poklapa, naime objekat – šupa koja se nalazi lijevo od ulaza u dvorište parničnih stranaka ne postoji, a ista je ucrtana u kopiji plana broj 2989
Takođe ovaj objekat tužioca i g. N., koji nije parnična stranka u ovom sporu, a pravo od ulaza je kuća tuženih, i ulaz u podrumski prostor je tačno ispod stana tuženih.
Ostajem pri svom mišljenju da ja, kao sudski vještak građevinske struke ne mogu da odgovorim na pitanje koje je postavio, kako prvostepeni, tako i Viši sud, a to je da li stanu tužioca pripada podrumska prostorija, i ukoliko pripada na kom mjestu, i da li se takva prostorija nalazi u zgradi gdje su stanovi tuženog.
Na ovo pitanje može dati odgovor samo vještak geometar.
Ja sam u svom nalazu opisao gdje su locirane podrumske prostorije i ispod čijeg stana, i dalje ne mogu da dajem odgovor.
Na pitanje drugotuženog, kome građevinski pripada podrumski prostor, vještak izjavi:
Građevina čini cjelinu sa stambenim prostorom tuženih, jer stambeni i podrumski prostor čine jednu cjelinu i nalaze se u jednom građevinskom objektu.
Ovaj prostor pripada začeljno objektu, gdje su stanovi tuženih.
Vještak izjavljuje da ne može da se izjasni kome sporni podrumski prostor pripada, jer to predstavlja pravno pitanje, a građevinski on čini dio sa stambenim prostorom tuženog.
Nema više pitanja za vještaka.
Vještak troškove ne traži.
Pun. prvotuženog – drugotuženi navodi da je izvedeno vještačenje bilo nepotrebno, čemu se on protivio, da sud treba da primijeni konkretno materijalno pravo, i to član 19 stav 2 Zakona o osnovama svojinsko-pravnih odnosa, koji govori o svojini na zajedničkim dijelovima porodične stambene zgrade.
Pun. tužioca navodi da drugotuženi pogrešno ukazuje na član 19 stav 2, jer se petitumom tužbenog zahtjeva ne traži utvrđenje prava vlasništva, već utvrđenje prava korišćenja predmetnog prostora.
Punomoćnici stranaka predlažu da sud zaključi ročište, da nije potrebno vještačenje od strane geometra, jer se time ništa ne bi dobilo, a ovo predstavlja isključivo pravno pitanje.
Pun. prvotužene – drugotuženi predlaže da se od opštine Zvezdara zatraži koji je pravni osnov za raspolaganje predmetnog prostora u dvorišnoj zgradi, ZK tijelo III, u ul. Starca Vujadina 3, i ukoliko raspolažu šta je predstavljalo pravni osnov, to dostave sudu.
Pun. tužioca ostavlja prijedlog sudu na ocjenu.
Vijeće donosi Rješenje
USVAJA SE prijedlog punomoćnika prvotuženog-drugotuženog, te od SO Zvezdara zatraži akt po citatu punomoćnika u prethodnoj riječi.
Naredno ročište zakazuje se za 12. novembar 2005. u 9 časova, što je saopšteno prisutnima umjesto poziva.
Uputiti dopis SO Zvezdara.
Dovršeno u 10.30 časova.
Potpisi Stranaka
Zapisničar PREDSJEDNIK VIJEĆA - SUDIJA
