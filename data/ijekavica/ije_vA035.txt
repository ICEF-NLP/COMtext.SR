Ugovor O Izvođenju Radova Zaključen dana 28.04.2021. godine u Veterniku između: „KARIN KOMERC MD“ DOO, sa sjedištem u Veterniku, ul. Živorada Petrovića br. 8, matični broj: 20009233, PIB: 103726184 koga zastupa Krste Dubroja, direktor (u daljem tekstu: Dobavljač) i Društvo sa ograničenom odgovornošću za inženjering, izgradnju i održavanje energetskih objekata Energotehnika - Južna Bačka Novi Sad sa sjedištem u Novom Sadu ul. Put novosadskog partizanskog odreda br. 1, matični broj: 20001917, PIB: 104075834, koga zastupa Ilija Labus, direktor (u daljem tekstu: Član grupe ponuđača)
Uvodne Odredbe:
Ugovorne strane saglasno konstatuju:
- Da je Dobavljač vodeći član Grupe ponuđača „KARIN KOMERC“ po osnovu Sporazuma o stvaranju grupe ponuđača od 09.03.2021. godine (del. broj sporazuma kod Naručioca 01/210006142) zajedno sa „PUT - INVEST“ NOVI SAD (del. Broj sporazuma 107/1), „ENERGOTEHNIKA – JUŽNA BAČKA“ DOO (del. Broj sporazuma 3000-2495/1) i „GEOADA“ DOO ZA GEODEZIJU I GEOMATIKU NOVI SAD (u daljem tekstu: Sporazum) koji je zaključen radi učešća na tenderu i podnošenja zajedničke ponude i zaključenja, u svojstvu izvođača radova, ugovora sa Gradskom upravom za građevinsko zemljište i investicije, MB: 89964904, PIB: 109804482, Novi Sad, ul. Stevana Branovačkog br. 3 (u daljem tekstu: Naručilac), kojim Sporazumom je predviđena neograničena solidarna odgovornost ugovornih strana prema Naručiocu.
- Da je Dobavljač kao vodeći član Grupe ponuđača po Sporazumu iz prethodnog stava Uvodnih napomena, kao nosilac posla podnio ponudu i koji zastupa Grupu ponuđača sa Naručiocem, zaključio Ugovor o javnoj nabavci radova na osnovu Odluke o dodjeli ugovora broj XXIV-4-4/21-42, a radi izvođenja radova na izgradnji saobraćajnih površina sa pratećom infrastrukturom u Orahovoj ulici i dijelu Ulice Rade Smiljanova u Novom Sadu, sa čijom sadržinom je Član grupe ponuđača u potpunosti upoznat (u daljem tekstu: Glavni ugovor).
- Da je izvođenje radova koji su predmet ovog Ugovora predviđeno i Glavnim ugovorom sa Naručiocem, te da, radi realizacije istih, ugovorne strane zaključuju ovaj Ugovor o izvođenju radova.
Predmet Ugovora
Član 1.
Predmet Ugovora je izvođenje radova na izgradnji javnog osvetljenja u sklopu izgradnje saobraćajnih površina sa pratećom infrastrukturom u Orahovoj ulici i dijelu Ulice Rade Smiljanova u Novom Sadu.
Člana grupe ponuđača za gradilište opisano u Uvodnim odredbama, u svemu u skladu sa odredbama ovog Ugovora i prema usvojenoj Ponudi Člana grupe ponuđača br. PP0212/21-1 od 09.03.2021. godine, koja čini sastavni dio ovog Ugovora (u daljem tekstu: Ponuda).
Vrijednost Radova
Član 2.
Ugovorne strane saglasno konstatuju da vrijednost radova Člana grupe iz člana 1. ovog ugovora iznosi 7.099.944,00 dinara (slovima: sedam miliona devedeset devet hiljada devet stotina četrdeset četiri dinara i 00/100).
Ugovorena cijena iz prethodnog stava ne uključuje PDV, koji će biti obračunat i plaćen u skladu sa Zakonom o porezu na dodatu vrijednost.
Član 3.
Ugovorene jedinične cijene ne mogu se mijenjati.
Član 4.
Ukoliko se nakon zaključenja ugovora poveća obim potrebnih radova Dobavljač i Član grupe ponuđača mogu Aneksom ovog ugovora povećati ugovorenu vrijednost maksimalno do 5% od ukupno ugovorene vrijednosti iz ovog ugovora, ako Dobavljač o tome sa Naručiocem prethodno zaključi Aneks Glavnog ugovora.
Član 5.
Ukoliko se u toku realizacije ovog ugovora pojave viškovi i manjkovi radova, isplata tih radova izvršiće se po jediničnim cijenama iz usvojene ponude iz člana 1. ovog ugovora, na osnovu Aneksa ovog ugovora, ako Dobavljač o tome sa Naručiocem prethodno zaključi Aneks Glavnog ugovora, a shodno odredbama istog.
Viškovi i manjkovi radova se ugovaraju tokom izvođenja radova i/ili na konačnom obračunu.
Ukoliko se pojavi potreba za izvođenjem viškova radova Član grupe ponuđača je obavezan da blagovremeno Dobavljaču dostavi zahtjev za odobrenje izvođenja viškova radova sa pregledom pozicija i količinama viškova radova sa ugovorenim jediničnim cijenama, uz navođenje okolnosti koje su prouzrokovale postojanje istih i da dokumentuje navedeno.
Viškovi radova koji su izvedeni bez prethodne saglasnosti Dobavljača neće biti prihvaćeni niti plaćeni.
Konačan obračun izvršiće se nakon primopredaje objekta iz člana 1. ovog ugovora.
ROK IZVRŠENjA RADOVA
Član 6.
Rok za izvršenje radova po Glavnom ugovoru iznosi 210 kalendarskih dana, računajući od dana uvođenja u posao Dobavljača u skladu sa Glavnim ugovorom, i o tome sačinjenog Zapisnika u skladu sa članom 8. Glavnog ugovora.
Član grupe ponuđača se obavezuje da poštujući dinamiku izvođenja radova koji su predmet ovog Ugovora izvrši radove u okviru roka iz prethodnog stava, a počev od dana zapisnički konstatovanog uvođenja Člana grupe ponuđača u posao po ovom Ugovoru.
Rok za izvođenje radova može se produžiti:
- iz razloga navedenih u članu 42. stav 3 Posebnih uzansi o građenju,
- zbog loših vremenskih uslova, koji onemogućavaju izvođenje radova, na zahtjev Člana grupe ponuđača i prijedlog stručnog nadzora,
- bilo koje obustave radova koje nisu posljedice propusta Člana grupe ponuđača
- drugim okolnostima zbog kojih je rok za izvođenje radova produžen po Glavnom ugovoru.
Uvođenje Člana Grupe Ponuđača U Posao
Član 7.
Uvođenje Člana grupe ponuđača u posao konstatovaće se u građevinskom dnevniku.
Obaveze Člana Grupe Ponuđača
Član 8.
Član grupe ponuđača se obavezuje da radove iz člana 1. ovog ugovora izvede kvalitetno i u roku u skladu sa ponudom, konkursnom dokumentacijom, tehničkom dokumentacijom i važećim propisima i standardima za ovu vrstu radova.
Član grupe ponuđača se obavezuje da snosi srazmjeran iznos troškova izdavanja i održavanja bankarske garancije za ozbiljnost Ponude koju je Dobavljač obezbijedio i dostavio Naručiocu u ime grupe ponuđača (8,65% od ukupnih troškova bankarske garancije za ozbiljnost Ponude).
Član 9.
U slučajevima gdje se radovi izvode na mjestu gdje se odvija saobraćaj, Član grupe ponuđača je dužan da osigura i izvede sve radove potrebne za bezbjedno odvijanje javnog saobraćaja.
Obavezuje se Član grupe ponuđača, da u skladu sa dostavljenim rješenjem o tehničkom regulisanju saobraćaja, postavi saobraćajnu signalizaciju, da je čuva i održava za vrijeme izvođenja radova.
Na svim mjestima privremenog skretanja saobraćaja Član grupe ponuđača je dužan da osigura bezbjedno i neometano odvijanje saobraćaja.
Pre početka izvođenja radova, Član grupe ponuđača je u obavezi da obezbijedi vidno obilježavanje gradilišta odgovarajućom tablom u skladu sa čl. 5 Pravilnika o izgledu, sadržini i mjestu postavljanja gradilišne table (Sl. glasnik RS br. 6/2019).
Član 10.
Član grupe ponuđača se obavezuje da nakon potpisivanja ugovora, a prije uvođenja u posao sačini detaljan dinamički plan realizacije investicije i dostavi ga Dobavljaču u pisanoj formi.
Detaljan dinamički plan realizacije investicije ovjerava predstavnik Dobavljača i kao takav čini sastavni dio ugovora.
Izvršenje Obaveza Po Glavnom Ugovoru
Član 11.
Svaka strana je obavezna da samostalno finansira obaveze iz svog Dijela radova i da samostalno snosi troškove u vezi sa tim, osim ako su ugovorne strane drugačije dogovorile.
Svaki član grupe će njemu povjerene obaveze izvršiti kao da ih je zasebno ugovorio sa Naručiocem i u obavezi je da izvrši sve druge neophodne radove i isporuke koje nisu eksplicitno navedene kao njegov dio radova, a koje stoje u funkcionalnoj vezi sa izvršenjem dijela radova, odnosno koje su neophodne zarad potpunog izvršenja dijela radova, bez obzira na to da li takve isporuke ili radovi ovlašćuju grupu na povećanje ugovorene cijene i produženje rokova u skladu sa Glavnim ugovorom.
Ukoliko podjelom posla u skladu sa članom 1. Ugovora nije drugačije regulisano, dozvole, saglasnosti i uvjerenja neophodna za realizaciju Projekta pribavlja svaki član grupe za sebe, a shodno prirodi obaveza koje spadaju u dio radova svakog člana grupe.
Svaki Član grupe je ovlašćen da učestvuje na sastancima sa Naručiocem i trećim licima po pitanjima koja se tiču izvršenja obaveza iz njegovog dijela posla.
Korespondenciju između Naručioca i Grupe ponuđača vodi Dobavljač.
Kada je predmet korespondencije isključivo vezan za izvršenje obaveza i prava jednog člana grupe, taj član će pripremiti nacrt isti usaglasiti sa drugim članom, a Dobavljač će takav dopis dostaviti Naručiocu, pri čemu član koji je pripremio nacrt u potpunosti odgovara za sadržaj takvog pismena.
Korespondencija koja se utiče na prava i obaveze oba člana grupe biće pripremljena u nacrtima zajednički od strane članova grupe i poslata od strane Dobavljača.
Dobavljač neće Naručiocu dostaviti takvo pismeno, a da prethodno nije postigao saglasnost sa Članom grupe.
Zahteve Grupe ponuđača prema Naručiocu, ističe Dobavljač a po postignutoj saglasnosti oba člana grupe.
Članovi grupe sarađuju u pripremi i realizaciji zahtjeva prema Naručiocu.
Nijedan član grupe ne može uskratiti saglasnost na isticanje zahtjeva prema Naručiocu vodeći se interesima koji nisu u interesu Grupe ponuđača, odnosno u cilju očuvanja vlastitih interesa.
Član grupe koji uskrati saglasnost na isticanje zahtjeva Naručiocu iz navedenog razloga, odgovoran je drugom članu za takav zahtjev.
U slučaju da tokom izvršenja Glavnog ugovora budu odobrena dodatna plaćanja ili rokovi za izvršenje obaveze budu produženi, isto će biti raspoređeno onom članu grupe na čiji dio radova se ta plaćanja odnosno rokovi odnose, u svemu u skladu sa aneksiranim odredbama Glavnog ugovora, a u slučaju da isto nije eksplicitno navedeno u aktima Naručioca ili se iz okolnosti ne može nedvosmisleno zaključiti, raspodjela će se vršiti shodno prirodi stvari, logici obavljanja poslova i udjelu člana grupe u ukupnim radovima po Glavnom ugovoru.
Svaki član grupe je dužan da preduzme zakonom propisane mjere zaštite i bezbjednosti zdravlja na radu, a u skladu sa Glavnim ugovorom.
Dobavljač koordiniše aktivnosti od značaja za bezbjednost i zaštitu na radu tokom realizacije Glavnog ugovora, a u skladu sa aktima Naručioca.
Nijedan član grupe neće biti odgovoran za eventualno nepostupanje drugog člana grupe u skladu sa standardima Naručioca i zakonski propisanim mjerama zaštite bezbjednosti i zdravlja na radu.
Svaki član grupe sam snosi poreze, doprinose, takse i druga javno-pravna davanja, a koja su vezana ili proisteknu iz vršenja poslova iz dijela radova člana grupe
Član 12.
Sve rizike od početka izvođenja radova do izvršene primopredaje radova, za svoj dio radova snosi Član grupe ponuđača.
Obavezuje se Član grupe ponuđača da osigura radove, materijal i opremu za ugrađivanje od uobičajenih rizika do njihove pune vrijednosti od početka izvođenja radova do primopredaje.
Uobičajeni rizici iz stava 1. ovog člana određuju se prema svim okolnostima konkretnog slučaja koje su od uticaja, a naročito prema vrsti radova, mjestu na kome se radovi izvode, vrsti i svojstvima materijala i opreme koji se ugrađuju.
Premiju osiguranja plaća Član grupe ponuđača.
Osim polise osiguranja iz stava 2. ovog člana, Član grupe ponuđača je dužan da, u roku od 15 (petnaest) dana od dana uvođenja Člana grupe ponuđača u posao, osigura i rizike profesionalne odgovornosti (za štetu pričinjenu trećim licima i stvarima trećih lica), sa važnošću za cio period izvođenja radova koji su predmet ovog ugovora.
Ako rok za izvođenje radova bude produžen, Član grupe ponuđača je obavezan da u roku od 8 (osam) dana od dana zaključenja aneksa ugovora kojim se produžava rok za završetak radova, produži polise osiguranja iz stava 2 i 4 ovog člana, sa novim periodom osiguranja koji će u cijelosti pokrivati period za koji je produžen rok za završetak radova.
Ako ne osigura radove, Član grupe ponuđača snosi isključivu odgovornost za štetu koja nastane na objektu u izgradnji, kao i za štetu pričinjenu trećim licima i stvarima trećih lica, u vezi sa izvođenjem radova koji su predmet ovog ugovora.
Član grupe ponuđača je dužan da ukoliko Naručilac bude zahtijevao dostavu polisa osiguranja, iste bez odlaganja dostavi Dobavljaču u kopiji.
Ukoliko Član grupe ponuđača ne dostavi polise iz stava 2 i 4 ovog člana, a nakon zahtjeva Naručioca za dostavu istih, Dobavljač može naplatiti mjenicu za dobro izvršenje posla.
Član 13.
Obavezuje se Član grupe ponuđača, da Dobavljaču dostavi:
a) na dan potpisivanja ovog ugovora, a najkasnije u roku od 10 (deset) kalendarskih dana od dana potpisivanja ugovora, kao sredstvo obezbjeđenja ispunjenja ugovornih obaveza, jednu registrovanu sopstvenu mjenicu, u visini od 10% od ukupno ugovorene vrijednosti radova, bez PDV-a, sa klauzulama bezuslovna, neopoziva, bez protesta, bez prava na prigovor i plativa na prvi poziv, sa mjeničnim ovlašćenjem, izdato u korist Dobavljača potpisano i ovjereno od strane lica ovlašćenog za zastupanje sa rokom važenja 30 dana dužim od ugovorenog roka izvođenja radova, evidentiranu u Registru mjenica i ovlašćenja NBS, kao i kopiju OP obrasca za lice koje je ovlašćeno za potpisivanje kod Izvođača.
b) u momentu primopredaje predmeta ugovora, na ime garancije za otklanjanje grešaka u garantnom roku, za svaku godinu ponuđenog garantnog roka po jednu registrovanu sopstvenu mjenicu, u visini od 10% od vrijednosti Ugovora, bez poreza na dodatu vrijednost, sa klauzulama bezuslovna, neopoziva, bez protesta, bez prava na prigovor i plativa na prvi poziv, sa mjeničnim ovlašćenjem, izdatim u korist Dobavljača potpisano i ovjereno od strane lica ovlašćenog za zastupanje sa rokom važnosti najmanje 30 (trideset) dana dužim od ugovorenog garantnog roka, kao i kopiju OP obrasca za lice koje je ovlašćeno za potpisivanje kod Izvođača.
Uz sredstva obezbjeđenja, Član grupe ponuđača treba da dostavi i kopiju kartona deponovanih potpisa kod poslovne banke.
U slučaju produženja roka za izvođenje radova, Član grupe ponuđača je dužan da produži važenje mjenice za ispunjenje ugovornih obaveza, najkasnije 3 dana prije isteka roka važenja istih.
Ukoliko viškovi radova uzrokuju povećanje ugovorene vrijednosti, Član grupe ponuđača je dužan da dostavi Dobavljaču sredstvo obezbjeđenja ispunjenja ugovornih obaveza za vrijednost viškova radova za koju se povećava ukupna ugovorena vrijednost u roku od 7 (sedam) dana od dana potpisivanja Aneksa ugovora za viškove radova.
Ukoliko Član grupe ponuđača ne dostavi navedene garancije iz stava 1 tačka a) i b) ovog člana u zahtjevanom roku, ovaj ugovor se smatra raskinutim.
Ukoliko Član grupe ponuđača ne dostavi sredstvo obezbjeđenja iz stava 2 i 3 ovog člana, Naručilac može naplatiti prvobitno dostavljenu garanciju za ispunjenje ugovornih obaveza.
Obaveze Dobavljača
Član 14.
Dobavljač izdaje račune/situacije ili druge knjigovodstvene isprave i prima sredstva na svoj poslovni račun od Naručioca u ime grupe izvođača, a sve u skladu sa odredbama Osnovnog ugovora.
Dobavljač je dužan da sredstva koja se odnose na dio radova Člana grupe prenese na poslovni račun Člana grupe u roku od 45 (četrdeset pet) dana od dana prijema situacije Člana grupe, a najkasnije 3 (tri) dana od dana prijema sredstava od Naručioca u skladu sa odredbama Osnovnog ugovora.
Dobavljač dostavlja Naručiocu račune/situacije i drugu dokumentaciju u skladu sa Osnovnim ugovorom za izvedene radove i izvršene isporuke prihvaćene od strane Naručioca.
Predmetni računi/situacije obuhvataće radove i isporuke oba člana grupe, a koji su prihvaćeni od strane Naručioca u skladu sa odredbama Osnovnog ugovora.
Član grupe se obavezuje da blagovremeno Dobavljaču izda račune/situacije za radove i isporuke prihvaćene od strane Naručioca za svoj dio radova, a po kojima će Dobavljač prenijeti sredstva u skladu sa stavom 1. ovog člana.
Ukoliko Dobavljač, bez prethodne saglasnosti Člana grupe, Naručiocu ne izda račune/situacije za radove i isporuke koje je izvršio Član grupe, koji su prihvaćeni od strane Naručioca i za koje je Član grupe blagovremeno Dobavljaču dostavio dokumentaciju, Član grupe ima pravo da od Dobavljača potražuje iznose dostavljenih računa/situacija, a koji se smatraju dospjeli 45 dana od dana dostavljanja Dobavljaču.
Privremene situacije Član grupe ponuđača ispostavlja mjesečno i dostavlja Dobavljaču u 4 primjerka najkasnije do 5-og u mjesecu za protekli mjesec.
Član 15.
U slučaju da Naručilac smanji ugovoreni obim radova, Dobavljač je dužan da u pisanoj formi izvesti Člana grupe ponuđača, odmah po saznanju o smanjenju obima, a sve u skladu sa odredbama ovog Ugovora.
U slučaju kada se smanji ugovoreni obim radova na zahtjev Naručioca, plaćanje izvedenih radova izvršiće se u skladu sa stvarno izvedenim radovima, a shodno odredbi člana 13. ovog Ugovora.
Ugovorna Kazna I Naknada Štete
Član 16.
Ako Član grupe ponuđača prekorači rok izvođenja radova ili rok za predaju objekta, svojom krivicom, dužan je da za svaki dan zakašnjenja plati Dobavljaču ugovornu kaznu u iznosu od 0,50% (50/100 procenata) od ukupne vrijednosti svog dijela ugovorenih radova, s tim da iznos tako određene ugovorne kazne ne može biti veći od 10% (deset procenata) ukupno ugovorene cijene radova Člana grupe bez PDV-a, a pod uslovom da je ista naplaćena Dobavljaču od strane Naručioca u skladu sa Glavnim ugovorom.
Djelimično izvršenje ili predaja ugovorenih radova u predviđenom roku ne isključuje obavezu plaćanja ugovorene kazne.
Međusobni Odnosi Članova Grupe
Član 17.
Članovi grupe odgovaraju solidarno Naručiocu za izvršenje obaveza iz Osnovnog ugovora.
Nezavisno od odgovornosti prema Naručiocu, članovi grupe jedan drugom odgovaraju za potpuno i blagovremeno izvršenje obaveza, svaki za svoj dio radova.
U slučaju da Naručilac istakne zahtjev za naplatu ugovorne kazne, otklanjanje nedostataka prilikom prijema radova i opreme, zahtjev za otklanjanje nedostataka u garantnom roku, odnosno bilo koji drugi zahtjev na koji je ovlašćen u skladu sa odredbama Glavnog ugovora, na takav zahtjev će odgovoriti i sve troškove u vezi sa istim snositi član grupe koji je prouzrokovao zadocnjenje, odnosno onaj član koji je neadekvatnim izvršenjem svojih obaveza prouzrokovao takav zahtjev Naručioca (u daljem tekstu: Odgovorni član).
Ukoliko Naručilac zahtjev iz ove tačke realizuje, odnosno istakne prema članu grupe koji nije Odgovorni član, taj član grupe ima pravo regresnog zahtjeva prema Odgovornom članu kao i pravo da potražuje naknadu štete koja mu je pri tom nastala.
Ovo između ostalog, podrazumijeva i obavezu Odgovornog člana da drugom članu naknadi troškove koje je drugi član imao u vezi izvršenja svog Dijela radova, a koji ne bi nastali u slučaju da je Odgovorni član svoje obaveze izvršio u roku i na način predviđen Glavnim ugovorom.
U slučaju da Naručilac članovima grupe prije ili nakon postavljanja formalnog zahtjeva u skladu sa odredbama Glavnog ugovora, stavi do znanja da postoji kašnjenje u izvođenju radova ili da se radovi ne izvode na način predviđen Glavnim ugovorom, a član grupe koji je po podjeli posla ili prirodi stvari odgovoran za takvo kašnjenje, odnosno neadekvatnost izvršenje obaveza odbija, odnosno blagovremeno ne preduzima mjere koje su neophodne da bi zahtjevi Naručioca bili ispunjeni ili umanjeni, drugi član grupe ima pravo da preduzme sve mjere potrebne da se zaštite kako interesi grupe izvođača tako i njegovi interesi.
Mjere koje drugi član preduzme u skladu sa ovom tačkom padaju na teret Odgovornog člana.
U slučaju da su preduzete mjere podrazumijevale izvršenje nekih ili svih obaveza Odgovornog člana iz njegovog dijela radova, Odgovorni član ostaje odgovoran za nedostatke na tako izvršenim radovima i isporukama kao da ih je sam izvršio.
Nezavisno od zahtjeva Naručioca iz stavova 2. I 3. ovog člana, član grupe koji neblagovremeno odnosno neadekvatno izvršava obaveze iz svog dijela radova, odnosno obaveze po ovom Ugovoru je obavezan da drugom članu grupe nadoknadi troškove koje je drugi član imao u izvršenju obaveza iz svog dijela radova odnosno Ugovoru, a koji ne bi nastali da je Odgovorni član blagovremeno odnosno adekvatno izvršavao svoje obaveze.
Ukoliko član grupe propusti da sagleda sve tehničke zahtjeve iz tenderske dokumentacije, te takav propust kao posljedicu ima izmenu obima ili vrijednosti njegovog dijela radova, taj član grupe će o sopstvenom trošku i bez uticaja na promjenu vrijednosti njegovih radova po Glavnom ugovoru izvesti potrebne radove i isporuke, bez obzira da li je po Glavnom ugovoru izmjena cijene moguća ili dozvoljena.
Isto tako, ako navedena izmjena za posljedicu ima okolnost da drugi član mora izvesti dodatne radove ili isporuke koje po vrsti ili količini nije mogao predvidjeti u svom dijelu radova, taj član ima pravo da od Odgovornog člana zahtijeva naknadu za izvršenje tako povećanog obima radova.
Ukoliko je jedan član grupe obim i vrstu radova i isporuka koji spadaju u njegov dio radova, odnosno rok za izvršenje istih, odredio na osnovu podataka dobijenih od drugog člana grupe za koje se naknadno ispostavi da su netačni ili nepotpuni, a iz razloga koji se mogu staviti u krivicu Odgovornog člana, član grupe koji je primoran da izvrši izmenu obima, vrste i roka izvođenja svog dijela radova, ovlašćen je da od Odgovornog člana zahtijeva naknadu troškova koji su nastali kao posljedica predmetnih izmjena.
Član grupe koji u cilju izvršenja svog dijela radova, a zbog propusta u izvršenju Dijela radova Odgovornog člana, bude primoran da obim obaveza/radova izmijeni po količini ili vrsti, odnosno da odloži izvršenje istih, ovlašćen je da od Odgovornog člana zahtijeva naknadu troškova koji su nastali kao posljedica izmjena odnosno odlaganja radova.
U slučaju da zbog neblagovremenog izvršenja obaveza Odgovornog člana, drugom članu grupe bude onemogućeno izvršenje njegovog dijela radova u roku koji je predviđen Dinamičkim planom, a što kao posljedicu ima docnju drugog člana, za sve posljedice takvog kašnjenja odgovara Odgovorni član.
Takođe, Odgovorni član odgovara i za nepredviđene okolnosti koje nastanu u periodu u kojem izvršenje obaveza drugog člana nije bilo moguće, a iz razloga navedenih u ovoj tački.
Međusobna odgovornost članova grupe ograničena je vrijednost dijela radova Odgovornog člana.
Ograničenje odgovornosti ne primjenjuje se u slučaju regresnog zahtjeva jednog člana prema drugom, a koji su posljedica isplate i/ili postupanja po zahtjevu Naručioca u skladu sa odredbama Osnovnog ugovora od strane člana koji nije Odgovoran član a u smislu odredbi ovog Ugovora.
U slučaju da su oba člana grupe odgovorna za zahtjev Naručioca, svaki od njih odgovara srazmjerno doprinosu okolnosti koja je osnov za zahtjev Naručioca.
Ukoliko se takav doprinos ne može utvrditi, svaki član grupe odgovara srazmjerno vrijednosti svog dijela radova.
Za zahtjeve trećih lica odgovoran je onaj član grupe čijim postupanjem odnosno nepostupanjem je takav zahtjev prouzrokovan.
Ukoliko isto ne može utvrditi, svaki član grupe odgovara srazmjerno vrijednosti svog Dijela radova.
Nijedan član grupe neće, bez prethodne pismene saglasnosti drugog člana grupe, priznati bilo kakav zahtjev Naručioca ili trećeg lica prema grupi ili bilo kom njenom članu, a koji proizilazi ili je u vezi sa Glavnim ugovorom.
Svaki član grupe je dužan da o zahtjevu upućenom grupi u vezi sa Glavnim ugovorom, bez odlaganja, a najkasnije narednog dana obavijesti drugog člana grupe.
Za sve posljedice koje nastanu kao rezultat neblagovremenog obavještavanja, odnosno neblagovremenog postupanja po dobijenom obavještenju, odgovornost snosi Odgovorni član.
Nijedan član grupe neće neosnovano uskratiti saglasnost za priznanje zahtjeva, naročito u slučaju kada se priznanje zahtijeva u interesu grupe izvođača i realizacije projekta.
Član grupe koji neosnovano uskrati saglasnost iz ove tačke, odgovara drugom članu za svu štetu koja je nastala kao posljedica postupanja Odgovornog člana.
Svaki član grupe u cijelosti samostalno odgovara za radove čije izvođenje poveri podizvođačima.
Podizvođači jednog člana grupe nisu u bilo kakvom odnosu sa drugim članom grupe, te po tom osnovu nemaju prava na bilo kakva potraživanja prema drugom članu.
Za svu štetu koja nastane kao posljedica radova podizvođača jednog člana drugom članu grupe u cijelosti odgovara član grupe čiji je podizvođač.
Član 18.
Član grupe ponuđača je dužan da odmah po završetku radova u pisanoj formi izvesti Naručioca da su predmetni radovi završeni.
Dobavljač I Član grupe ponuđača su dužni da bez odlaganja pristupe primopredaji izvedenih radova i o tome sačine zapisnik.
Garantni Rok
Član 19.
Za radove iz člana 1. ugovora Član grupe ponuđača daje garanciju počev od primopredaje objekta za izvedene radove u trajanju od 3 (tri) godine.
Za opremu koju Član grupe ponuđača ugrađuje u predmetni objekat, važi garantni rok proizvođača opreme.
Raskid Ugovora
Član 20.
Dobavljač može da jednostrano raskine (otkaže) ovaj ugovor o izgradnji objekta, u svako doba dostavljanjem obrazložene izjave o otkazu Članu grupe ponuđača, u pisanoj formi.
U slučaju raskida ugovora iz stava 1, Dobavljač je dužan da Članu grupe ponuđača isplati vrijednost izvedenih radova, tako što će izvršiti presjek stanja izvršenja ugovornih obaveza i utvrditi visinu i način izmirenja međusobnih obaveza.
Član grupe ponuđača je obavezan da Dobavljaču nadoknadi štetu koja je nastala usljed raskida ugovora, ukoliko je Član grupe ponuđača odgovoran za raskid ugovora.
Ugovorne strane mogu sporazumno da raskinu ovaj ugovor, a sporazumom o raskidu ugovora utvrđuju se visina i način ispunjenja međusobnih dospjelih obaveza do dana sporazumnog raskida ugovora.
Član 20.
Ovaj ugovor stupa na snagu danom obostranog potpisivanja.
Član 21.
Za sva pitanja koja nisu regulisana ovim ugovorom primjenjivaće se odredbe Posebnih uzansi o građenju i Zakona o obligacionim odnosima
Član 22.
Dobavljač i Član grupe ponuđača su se sporazumjeli da sve sporove koji proisteknu iz ovog ugovora prvenstveno rješavaju međusobnim dogovorom, a ukoliko spor ne riješe sporazumno, ugovara se nadležnost Privrednog suda u Novom Sadu.
Član 23.
Ugovor je sačinjen u 4 (četiri) istovjetna primjerka od kojih po 2 (dva) primjerka zadržava svaka ugovorna strana.
za DOBAVLjAČA za ČLANA GRUPE PONUĐAČA
___________________ ___________________
Krste Dubroja, direktor Ilija Labus, direktor
