XII— 3408/02‚ Trećem Opštinskom Sudu U Beogradu
Beograd
Tužilac: Opština Zvezdara Beograd
TUŽENI: 1. KOSANOVIĆ NIKOLA iz Beograda
2. Javno Preduzeće Za Stambene Usluge Iz Beograda
Predlog Za Ponavljanje Postupka
Rješenjem Okružnog Suda u Beogradu GŽ. br. 6017/02 od 10.9.2002. godine, ukinuta je presuda III Opštinskog suda u Beogradu P-br. 1750/00 od 23.1.2001. godine ispravljena rješenjem istog Suda P-br. 1750/00 od 21.3.2002. godine.
U ovom predmetu III Opštinski Sud u Beogradu na ročištu od 15.6.2000. godine donio je rješenje kojim je usvojio prijedlog prvotuženog za ponavljanje postupka i ukinuo svoju ranije donesenu pravnosnažnu presudu P-2035/96-98 od 20.5.1998. godine, i odlučio da se odmah nastavi sa raspravljanjem o glavnoj stvari.
Dokaz: zapisnik sa ročišta od 20.5.1998. godine
Ovo rješenje o usvajanju prijedloga za ponavljanje postupka prvostepeni Sud nije unio u novu presudu koju je docnije donio, pa mu je Okružni sud u Beogradu, rješenjem GŽ 5371/01 od 13.11.2001. godine vratio nerazmotrene spise da propust otkloni.
III Opštinski Sud donosi rješenje 21.3.2002. godine kojim ispravlja presudu P-1750/00 od 23.1.2001. godine tako što u izreku ove presude, poslije stava I dodaje stav II koji glasi:
Usvaja se prijedlog punomoćnika prvotuženog za ponavljanje postupka, te se ukida presuda ovoga Suda P-2035/96-98 od 20.5.1998. godine.
Dokaz: rješenje III O. S. P-1750/00 od 21.3.2002. godine
Rješenje P-1750/00 od 21.3.2002. godine dostavljeno je svim strankama i nijedna od stranaka se na njega nije žalila.
Prema tome, rješenje P-1750/00 od 21.3.2002. godine PRAVNOSNAŽNO JE u smislu odredbe čl. 347, 333 i 334 ZPP-a.
Kako je ovo rješenje pravnosnažno, to i nije moglo biti predmet ocjene drugostepenog suda, niti je Okružni Sud mogao u dispozitiv svog rješenja unijeti i da ukida i navedeno rješenje od 21.3.2002. godine.
Okružni sud je uradio potpuno apsurdnu stvar jer je naveo u svom rješenju GŽ. br. 6017/02 od 10.9.2002. godine da je ukinuo i rješenje P-br. 1750/00 od 21.3.2002. godine po žalbi prvotuženog koju on NIJE ULOŽIO.
Na ovaj način grubo su povrijeđena prava prvotuženog jer po odluci Okružnog Suda ispada da se prvotuženi žalio na rješenje koje je doneseno u njegovu korist.
Ovakva procesna situacija do sada nije zabilježena u sudskoj praksi.
Na presudu P-1750/00 od 21.1.2001. godine prvotuženi je uložio blagovremeno žalbu 12.4.2001. godine, a rješenje je doneseno 21.3.2002. godine, znači poslije godinu dana i evidentno da nikako nije moglo biti obuhvaćeno žalbom.
Sada se novi postupak vodi pred III Opštinskim Sudom u Beogradu, pod brojem P-3408/02.
U ovakvom stanju tužilac podnosi prijedlog za izvršenje na osnovu ukinute presude P-2035/96-98 od 25.5.1998. godine, i IV Opštinski Sud donosi rješenje o izvršenju I-23/03. naravno, u izvršnom postupku se ulaže prigovor, ali IP vijeće IV Opštinskog Suda u Beogradu o njemu još uvijek nije odlučilo.
Dokaz: rješenje IV Opštinskog Suda I-23/3
U konkretnoj situaciji, u potpunosti su ispunjeni uslovi iz odredbe čl. 421 stav 7 ZPP-a, jer je prvotuženi praktično stekao mogućnost da upotrebi pravnosnažno rješenje III Opštinskog Suda u Beogradu P-1750/00 od 21.3.2002. godine tek kada je primio rješenje Okružnog Suda u Beogradu GŽ br. 6017/02 od 10.9.2002. godine, a evidentno je da je tim rješenjem već odlučeno po istom zahtjevu između istih stranaka.
Iz ovih razloga, prvotuženi u smislu čl. 428 ZPP-a predlaže da prvostepeni sud održi ročište po prijedlogu za ponavljanje postupka pred višim sudom, a potom spise dostavi okružnom sudu u Beogradu.
Prvotuženi predlaže Okružnom sudu u Beogradu da donese Rješenje
USVAJA SE PRIJEDLOG ZA PONAVLJANJE POSTUPKA, pa se iz rješenja Okružnog Suda u Beogradu GŽ 6017/02 od 10.9.2002. godine IZOSTAVLJA da se UKIDA rješenje III Opštinskog Suda u Beogradu P-br. 1750/00 od 23.1.2001. godine, i predmet vraća prvostepenom Sudu na ponovni postupak.
Punomoćnik
