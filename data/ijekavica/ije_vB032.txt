Zakon O Državnom Premjeru I Katastru
("Sl. glasnik RS", br. 72/2009, 18/2010, 65/2013, 15/2015 - odluka US, 96/2015, 47/2017 - autentično tumačenje, 113/2017 - dr. zakon, 27/2018 - dr. zakon, 41/2018 - dr. zakon i 9/2020 - dr. zakon)
Glava III
Tehnička Dokumentacija (Projektovanje), Izvođenje I Stručni Nadzor Nad Izvođenjem Geodetskih Radova
Vrste tehničke dokumentacije
Član 23
Tehnička dokumentacija obuhvata idejni projekat i glavni projekat.
Idejni projekat
Član 24
(1) Idejni projekat jeste projekat kojim se određuje lokacija geodetskih radova, tehničko-tehnološka koncepcija izvođenja radova, obim, dinamika i orijentaciona vrijednost radova.
(2) Idejni projekat izrađuje Zavod ili geodetska organizacija po zahtjevu investitora, na osnovu projektnog zadatka, u oblastima za koje se izrađuje glavni projekat.
Glavni projekat
Član 25
(1) Glavni projekat se izrađuje za potrebe izvođenja geodetskih radova naročito u sljedećim oblastima:
1) osnovnih geodetskih radova;
2) katastarskog premjera, osnivanja i obnove katastra nepokretnosti;
3) premjera vodova i osnivanja katastra vodova;
4) topografskog premjera i topografsko-kartografske djelatnosti;
5) komasacionog premjera i uređenja zemljišne teritorije komasacijom;
6) izrade geodetskih podloga za potrebe raznih vrsta projekata u inženjersko-tehničkim oblastima.
(2) Glavni projekat izrađuje Zavod ili geodetska organizacija na osnovu projektnog zadatka koji obezbjeđuje i ovjerava investitor.
(3) Izuzetno od stava 1. tačka 6) ovog člana, geodetske podloge za radove manjeg obima i složenosti, izrađuju se na osnovu projektnog zadatka, koji obezbjeđuje i ovjerava investitor.
Sadržina glavnog projekta
Član 26
Glavni projekat za izvođenje geodetskih radova naročito sadrži:
1) opšte podatke o predmetu projekta i pratećoj dokumentaciji;
2) projektni zadatak za izradu glavnog projekta;
3) osnove za izradu projekta;
4) tehnički izvještaj o izvršenim prethodnim radovima;
5) projektno rješenje geodetskih radova;
6) organizaciju radova;
7) predmer i predračun radova;
8) grafičke priloge i tabele.
Stručna i tehnička kontrola projekata
Član 27
(1) Idejni projekat podliježe stručnoj kontroli revizione komisije koju obrazuje Zavod.
(2) Glavni projekat podliježe tehničkoj kontroli.
(3) Tehničku kontrolu glavnog projekta za izvođenje geodetskih radova iz člana 25. ovog zakona, vrši Zavod ili geodetska organizacija koju odredi investitor i koja ispunjava uslove iz člana 17. stav 1. ovog zakona.
(4) Tehničku kontrolu glavnog projekta ne može da vrši geodetska organizacija koja je izradila ili učestvovala u izradi glavnog projekta.
(5) Troškove stručne i tehničke kontrole snosi investitor.
Stručni nadzor
Član 29
(1) Stručni nadzor je nadzor nad izvođenjem radova za koje je ovim zakonom predviđena izrada glavnog projekta i obuhvata:
1) kontrolu da li se izvođenje radova vrši prema tehničkoj dokumentaciji;
2) kontrolu i provjeru kvaliteta izvođenja svih vrsta radova;
3) primjenu propisa, standarda i tehničkih normativa.
(2) Stručni nadzor nad izvođenjem geodetskih radova u osnovnim geodetskim radovima, katastarskom premjeru, u oblasti uređenja zemljišne teritorije komasacijom, osnivanju i obnovi katastra nepokretnosti, premjera vodova i osnivanja katastra vodova i topografskom premjeru i topografsko-kartografskoj djelatnosti, vrši Zavod.
(3) Stručni nadzor nad radovima iz člana 25. stav 1. tačka 6) ovog zakona vrši geodetska organizacija koju bira investitor.
(4) Geodetska organizacija ne može da vrši stručni nadzor nad radovima koje ona izvodi.
1.1.
Katastarske teritorijalne jedinice
Vrste katastarskih teritorijalnih jedinica
Član 41
Katastarske teritorijalne jedinice jesu katastarska parcela, katastarska opština i katastarski srez.
Katastarska parcela
Član 42
(1) Katastarska parcela (u daljem tekstu: parcela) je osnovna katastarska teritorijalna jedinica i predstavlja dio zemljišta u katastarskoj opštini određen granicom (međom) i označen jedinstvenim brojem, na kome postoji pravo svojine.
(2) Granica parcele se definiše graničnim tačkama koje su određene koordinatama propisane klase tačnosti i označene međnim biljegama na terenu.
Katastarska opština
Član 43
(1) Katastarska opština jeste teritorijalna jedinica koja, po pravilu, obuhvata područje jednog naseljenog mjesta, za koju se zakonom utvrđuje naziv i koja predstavlja osnovnu jedinicu za koju se vrši katastarski premjer i osniva, obnavlja i održava katastar nepokretnosti.
(2) O promjeni granice katastarske opštine odlučuje Vlada na prijedlog Zavoda, po prethodno pribavljenom mišljenju jedinice lokalne samouprave na čijoj se teritoriji nalazi ta katastarska opština, odnosno susjednih jedinica lokalne samouprave, kada promjena granice katastarske opštine mijenja granicu jedinice lokalne samouprave.
(3) U slučaju kad se promjenom granice katastarske opštine istovremeno mijenja i granica jedinice lokalne samouprave, promjena granice katastarske opštine vrši se u skladu sa Ustavom i zakonom.
(4) Odluka o promjeni granice katastarske opštine objavljuje se u "Službenom glasniku Republike Srbije".
(5) Obilježavanje granica katastarske opštine vrši se postavljanjem geodetskih biljega.
Načelo javnosti
Član 62
(1) Podaci katastra nepokretnosti su javni i svako može tražiti da izvrši uvid u te podatke, pod uslovima određenim ovim zakonom.
(2) Niko se ne može pozivati na to da mu podaci upisani u katastru nepokretnosti nisu bili ili nisu mogli biti poznati, niti to može dokazivati.
Načelo pouzdanja
Član 63
Podaci o nepokretnostima upisani u katastar nepokretnosti su istiniti i pouzdani i niko ne može snositi štetne posljedice zbog tog pouzdanja.
Načelo zakonitosti
Član 64
U postupku upisa u katastar nepokretnosti provjerava se da li su ispunjeni uslovi za upis propisani ovim zakonom i drugim propisima.
