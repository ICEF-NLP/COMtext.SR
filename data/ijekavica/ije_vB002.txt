U Ime Naroda Viši sud u Vranju, sudija Milica Ivanovska kao predsjednik vijeća u parnici po tužbi Hadžić Nikole iz Vranjske Banje, ulica Paunova 17, kog zastupa punomoćnik Bogdan Bogdanović advokat iz Vranja, ulica Bore Stankovića 4, protiv tuženih Duman Denise i Mihajlović Halide iz Vranja, ul. Nikole Tesle 22, radi raskida ugovora zbog neispunjenja, vrijednost predmeta spora 145.000 dinara, donio je van ročišta dana 24. aprila 2012. godine sljedeću Presudu
- zbog izostanka -
Raskida se ugovor o zakupu poslovnih prostorija koje se nalaze u Vranju u ul. Velizara Stankovića 14, zaključen dana 9. maja 2000. godine, pa se obavezuju tužene Duman Denisa i Mihajlović Halida, obje iz Vranja, da isprazne od svih lica i stvari poslovni prostor u Vranju, ul. Velizara Stankovića 14, u površini od 30 kvm, i isti u stanju u kojem su ga primile predaju u državinu Hadžić Nikoli iz Vranjske Banje, a sve u roku od 15 dana od dana pravnosnažnosti ove presude, pod prijetnjom prinudnog izvršenja.
Obavezuju se tužene Duman Denisa i Mihajlović Halida, obje iz Vranja, da solidarno plate tužiocu, na ime neplaćene zakupnine za period od 01.06.2011. g. do 05.02.2012. godine, iznos od 145.000,00 dinara, sa zakonskom zateznom kamatom počev od 05.02.2012. godine pa do konačne isplate.
Obavezuju se tužene da solidarno naknade tužiocu troškove parničnog postupka u iznosu od 7.600,00 dinara, u roku od 15 dana od prijema ove presude, pod prijetnjom prinudnog izvršenja.
Obrazloženje
Tužilac je preko punomoćnika podnio sudu tužbu radi raskida ugovora zbog neispunjenja.
Sud je po prijemu tužbe započeo pripreme za glavnu raspravu koje su obuhvatale i dostavu tužbe tuženom, pa je sud zakazao prvo ročište za glavnu raspravu u ovoj stvari za dan 24. aprila 2012. godine i izvršio je tuženima dostavu tužbe zajedno sa pozivom na ročište.
Kako tužene nisu pristupile na zakazano ročište, koje je prvo ročište za glavnu raspravu a pripremno ročište nije održano, sud je donio presudu kojom se usvaja tužbeni zahtjev (presuda zbog izostanka) jer je tuženima uredno dostavio poziv za ročište zajedno sa tužbom, jer tužene nisu podneskom osporile tužbeni zahtjev, jer osnovanost tužbenog zahtjeva proizlazi iz činjenica navedenih u tužbi i ne radi se o zahtjevu kojim stranke ne mogu da raspolažu, jer činjenice na kojima se zasniva tužbeni zahtjev nisu u suprotnosti sa dokazima koje je sam tužilac podnio ili sa činjenicama koje su opštepoznate, te kako ne postoje opštepoznate okolnosti koje su tužene mogle spriječiti da ne dođu na zakazano ročište, sud je odlučio shodno odredbi člana 351.
Zakona o parničnom postupku.
Odluka o troškovima postupka sadržana u stavu tri izreke presude donesena je shodno odredbi člana 150, 153, 154 i 163 Zakona o parničnom postupku važeće AT i TT te su tužilji priznati troškovi na ime sastava tužbe od strane punomoćnika iz redova advokata u iznosu od 2.400,00 dinara na ime sudske takse, za inicijalni akt u iznosu od 5.200,00 dinara na ime sudske takse za sudsku odluku u iznosu od 145.000,00 dinara, a sve u ukupnom iznosu od 152.600,00 dinara.
Predsjednik vijeća - sudija
Pouka O Pravnom Lijeku:
Protiv ove presude može se izjaviti žalba Apelacionom sudu u Nišu preko ovoga suda u roku od 15 dana od dana prijema iste.
