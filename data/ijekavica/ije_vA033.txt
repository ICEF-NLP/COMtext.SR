Opštinski Sud U Šidu
Šid
Tužilac: TOPIĆ MARA iz Šida 11070, ul. Gandijeva 117/12, koju zastupa advokat Petar Šarčević iz Šida, po priloženom punomoćju
Tuženi: MITIĆ DEJAN iz Šida, ul. Sremska 49
Pravni osnov: dug
Vrijednost: 60 dinara
Tužba Za Povraćaj Duga
Tuženi Mitić Dejan je tokom 1994. i 1995. godine, dva puta uzeo pozajmicu od tužilje Topić Mare, i to:
- dana 23. decembra 1994. godine tužilja je tuženom dala na zajam 15.000 francuskih franaka (FFR), sa rokom vraćanja po naknadnom dogovoru,
- dana 9. maja 1995. godine tužilja je tuženom dala na zajam novu sumu u iznosu od 20.000 FFR, sa rokom vraćanja od dvije godine, tako da je tuženi od tužilje uzeo zajam od ukupno 35.000 FFR.
Dokaz:
- priznanica o dugu od 23.12.1994. g. na iznos od 15.000 FFR napisana i potpisana od strane tuženog, i na istom listu rukom tuženog dopisana i potpisana potvrda nove pozajmice od tužilje na dan 09.05.1995. g. u iznosu od 20.000 FFR
- saslušanje svjedoka Anđelke Mitić, majke tuženog, koja se ujedno obavezala kao jemac za dugove svoga sina,
- saslušanje stranaka
Tužilja je tuženom pozajmila novac na njegovo insistiranje, s obzirom da je godinama poznavala njegove roditelje i njega i čak se s njima povremeno družila.
S obzirom da tuženi i pored više ličnih i telefonskih poziva i opomena tužilje da vrati svoj dug, do danas ništa nije učinio na vraćanju istog, iako isti ne negira, već nastoji na svaki način da izbjegne susret sa tužiljom ili, kad to ne uspije, izmišlja svakojake razloge kojima nastoji opravdati svoju docnju i nesavesnost, te kako je očigledno da tuženi ne pokazuje dobru volju i spremnost da svoje obaveze prema tužilji dobrovoljno ispuni, tužilja predlaže sudu da ovu tužbu uzme u postupak, izvede predložene dokaze i donese sljedeću Presudu
Usvaja se tužbeni zahtjev i obavezuje se tuženi Mitić Dejan iz Šida da tužilji Topić Mari isplati u dinarskoj protivvrijednosti prema kursu na dan isplate, iznos od 15.000 FFR sa zateznom kamatom počev od 23. decembra 1994. godine pa do isplate, kao i iznos od 20.000 FFR sa zateznom kamatom počev od 9. maja 1995. godine pa do isplate, kao i da joj naknadi troškove spora, sve u roku od 15 dana od dana prijema otpravka ove presude, pod prijetnjom prinudnog izvršenja.
Tužilja,
