Ugovor O Ustupanju Potraživanja Iz Pravosnažne Presude Zaključen između:
1. Jelena Petrović iz Beograda (Novi Beograd), Pariskih komuna 78, JMBG 2002982925432 (dalje: Ustupilac) i
2. Dragana Marković iz Beograda (Vračar), Mišarska 5, JMBG 1302980825491 (dalje: Prijemnik).
Član 1
Ugovorne strane konstatuju da Ustupilac ima potraživanje od dužnika Grad Beograd, Beograd, Dragoslava Jovanovića 2 (dalje: Dužnik), u iznosu od:
• 80.000,00 dinara sa zakonskom zateznom kamatom počev od 11. septembra 2013. godine pa do isplate; i
• troškova parničnog postupka u iznosu od 95.000,00 dinara,
sve po osnovu pravosnažnih i izvršnih sudskih presuda, i to prvostepene presude Prvog osnovnog suda u Beogradu broj 70-P br. 56756/11 od 8. oktobra 2013. godine i drugostepene presude Višeg suda u Beogradu Gž. br. 5454/14 od 13. novembra 2014. godine.
Član 2
Ugovorne strane takođe konstatuju da je Ustupilac Dužniku dana 9. decembra 2014. godine isplatio dug u iznosu od 12.000,00 dinara određen stavom 3. presude Višeg suda u Beogradu Gž. br. 5454/14 od 13. novembra 2014. godine, tako da sada Dužnik više nema nikakvo potraživanje prema Ustupiocu.
Član 3
Ovim ugovorom Ustupilac izričito, neopozivo i bezuslovno ustupa Prijemniku potraživanje koje ima prema Dužniku, a koje je bliže opisano u članu 1. ovog ugovora.
Član 4
Ustupilac na Prijemnika prenosi i pravo na zakonsku zateznu kamatu koju je Dužnik obavezan da plaća od dana docnje u izmirenju novčanog duga navedenog u članu 1. ovog ugovora.
Član 5
Ustupilac izjavljuje da sa Dužnikom nije ugovorena zabrana prenosa potraživanja koje je predmet ustupanja.
Član 6
Strane su saglasne da o ustupanju potraživanja izvršenom ovim ugovorom Prijemnik obavijesti Dužnika.
Član 7
Zaključenjem ovog ugovora Prijemnik prema Dužniku stiče sva povjerilačka prava koja je prema Dužniku imao Ustupilac prije prenosa predmetnog potraživanja.
Član 8
Dužnik prema Prijemniku može istaći sve prigovore koje je mogao istaći Ustupiocu do obavještenja o ustupanju potraživanja.
Dužnik prema Prijemniku može istaći i lične prigovore.
Ustupilac izjavljuje Prijemniku da u konkretnom slučaju ne postoje prigovori koje bi Dužnik mogao istaći Prijemniku.
Član 9
Ugovorne strane konstatuju da je Ustupilac u momentu zaključenja i ovjere ovog ugovora predao Prijemniku isprave kojima dokazuje ustupljeno potraživanje i to presude bliže opisane u članu 1. ovog ugovora i potvrdu o plaćanju opisanom u članu 2. ovog Ugovora.
Član 10
Za ustupanje potraživanja po ovom ugovoru Prijemnik je Ustupiocu platio naknadu u iznosu od 150.000,00 dinara u gotovini, koja je u cijelosti plaćena u trenutku zaključenja i sudske ovjere ovog ugovora, što ugovorne strane ovim potvrđuju.
Iznos naknade obračunat je kao zbir potraživanja i zakonske zatezne kamate na dio istog, kako je opisano u članu 1. ovog ugovora, a na dan zaključenja i ovjere ovog ugovora.
Član 11
Ustupilac je odgovoran Prijemniku za postojanje predmetnog ustupljenog potraživanja u momentu zaključenja ovog ugovora.
Član 12
Ustupilac ne odgovara Prijemniku za solventnost Dužnika.
Član 13
Za sve što nije izričito regulisano ovim ugovorom, primijeniće se odredbe Zakona o obligacionim odnosima.
Član 14
Eventualne sporove iz ovog ugovora rješavaće stvarno nadležan sud u Beogradu.
Član 15
Ovaj ugovor je sačinjen u 8 istovjetnih primjeraka, 2 za Ustupioca, 4 za Prijemnika, a 2 primjerka za sud prilikom ovjere potpisa ugovornih strana.
Ustupilac Prijemnik
Jelena Petrović Dragana Marković
