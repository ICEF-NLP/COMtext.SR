Ugovor O Prenosu Udjela
Ovaj ugovor o prenosu udjela („Ugovor“) je zaključen dana 15. jula 2021. godine između sljedećih ugovornih strana:
1. GT Produkcija d.o.o. Novi Sad, sa sjedištem u Novom Sadu, Jove Ilića 45, privredno društvo registrovano u Registru privrednih društava kod Agencije za privredne registre Republike Srbije sa matičnim brojem: 65292013, (u daljem tekstu: Prenosilac), koga zastupa Ivan Marković, direktor
i
2. GHI Internacional BV, privredno društvo osnovano po zakonima Nizozemske, registrovano u privrednom registru trgovačkih društava Amsterdama pod brojem 6784, sa sjedištem u Amsterdamu, Princ Anderson 56 (u daljem tekstu: Sticalac), koga zastupa Hans Kristijan, ovlašćeni zastupnik
Prenosilac i Sticalac će u daljem tekstu zajednički biti označavani kao „Ugovorne strane“.
Član 1.
Ugovorne strane saglasno konstatuju:
- da je Prenosilac član privrednog društva GT Digital d.o.o. Novi Sad, sa sjedištem u Novom Sadu, Dunavska 56, stan broj 8, sprat drugi, upisanog u Registar privrednih društava kod Agencije za privredne registre Republike Srbije sa matičnim brojem: 65292013 („Društvo“).
- da upisani i uplaćeni osnovni kapital Društva na dan zaključenja ovog ugovora iznosi: 5.500 dinara.
- da je Prenosilac vlasnik udjela u Društvu u visini od 100% osnovnog kapitala Društva,
- da ne postoje drugi članovi Društva, te da ne postoje prava preče kupovine niti druga prava postojećih članova u Društvu.
Član 2.
Danom zaključenja ovog ugovora Prenosilac prenosi na Sticaoca, zajedno sa svim pripadajućim pravima u skladu sa mjerodavnim pravom i bez bilo kakvih tereta, udio u Društvu u visini od 100% osnovnog kapitala Društva, što odgovara upisanom i uplaćenom ulogu u osnovni kapital društva u vrijednosti od 5.500 dinara („Udio“), tako da Sticalac postaje vlasnik 100% udjela u Društvu i jedini član Društva.
Cijena za Udio iznosi 1.000.000 dinara, i Sticalac će Prenosiocu isplatiti cijenu u roku od pet dana od dana zaključenja i ovjere ovog ugovora.
Sticalac će cijenu za udio platiti Prenosiocu na račun broj 138-0000000155792-49, u cijelosti bez bilo kakvih odbitaka ili zadržavanja.
Član 3.
Sticalac koji kao član pristupa Društvu, danom pristupanja, odnosno zaključenja ovog ugovora prihvata osnivački ulog i osnivačka prava i obaveze koja su mu ovim Ugovorom prenesena, a koja su u skladu s osnivačkim aktom Društva.
Član 4.
Prenosilac nema neizmirene obaveze prema Društvu, niti Društvo ima neizmirene obaveze prema Prenosiocu.
Član 5.
Odmah nakon ovjere ovog Ugovora od strane nadležnog organa Ugovorne strane će preduzeti sve neophodne radnje i dostaviti sva potrebna dokumenta kako bi se izvršila registracija prenosa Udjela kod Agencije za privredne registre Republike Srbije („APR“).
Prenosilac je saglasan da odmah nakon ovjere ovog Ugovora od strane nadležnog organa, Sticalac može, bez ikakve dalje saglasnosti ili odobrenja Prenosioca, registrovati sticanje Udjela kod APR-a.
Član 6.
Ovaj ugovor među ugovornim stranama proizvodi pravno dejstvo od dana zaključenja, odnosno ovjere, a prema trećim licima od dana upisa promjene u Registar.
Član 7.
Ovaj ugovor je sačinjen u 4 (četiri) istovjetna primjerka, od kojih svaka ugovorna strana zadržava po 1 (jedan), a ostali primjerci namijenjeni su nadležnim organima.
Na ovaj ugovor se primjenjuje pravo Republike Srbije, ne uzimajući u obzir odredbe o sukobu zakona.
Za Prenosioca: Za Sticaoca:
____________________ _____________________
Ivan Marković, direktor Hans Kristijan, ovlašćeni zastupnik
