Opštinskom Sudu U Kruševcu
Kruševac
TUŽILjA: MARINKOVIĆ VERA iz Kruševca, Partizanska 12,
Tužena: 1. Mihajlović Katarina iz Kruševca ul. Velizara Stankovića 14
2. Mihajlović Vesna iz Kruševca ul. Velizara Stankovića 14
Tužba radi ispražnjenja poslovnog prostora i naknade štete
Tužene obavljaju frizersko-kozmetičarsku djelatnost u tužiljinom poslovnom prostoru - lokalu površine 50 kvm, koji se nalazi u Kruševcu u ul. Velizara Stankovića 14
Prvotužena je sa tužiljom zaključila ugovor o zakupu na određeno vrijeme od 01.06.2003. do 01.06.2004. godine,
DOKAZ: Ugovor o zakupu poslovnih prostorija od 09.05.2003. godine
Pre isteka ugovora o zakupu tužilja je od tuženih zatražila da izmire zakupninu za protekli period, kao i troškove, te da isprazne poslovni prostor do roka određenog ugovorom.
Međutim, tužene nisu ispoštovale ugovorene obaveze i nisu ispraznile lokal iako je ugovor o zakupu prestao 1.06.2004. godine, nakon čega im je tužilja pismenim putem dala dodatni rok za iseljenje do 31. avgusta 2004. godine.
Dokaz:
- saslušanje stranaka
- pismeno saopštenje o otkazu od 01.08., i 21.08.2004. godine
Za vrijeme trajanja ugovora o zakupu tužene nisu uopšte plaćale zakupninu.
Koristile su poslovni lokal protivno njegovoj namjeni i ugovoru jer su protiv volje tužilje izvršile prepravke na lokalu tako da su ga koristile i za stanovanje.
Uz to, nisu plaćale troškove utrošene električne energije, vode i druge komunalne troškove tako da su isti na dan 12.09.2004. godine iznosili 3.910,00 dinara.
Zbog svega toga tužilja je višestruko oštećena pa ovom tužbom od tuženih potražuje i zakupninu i naknadu štete, i to:
- na ime do sada neplaćene zakupnine lokala 14.850,00 dinara (15 mjeseci po 990,00 dinara,
- na ime naknade za korišćenje lokala nakon 1.09.2004. g. do ispražnjenja istog, po 990,00 dinara mjesečno, u ukupnom iznosu utvrđenom presudom,
- na ime obeštećenja zbog korišćenja lokala protivno namjeni 20.000,00 dinara, kao i zakonsku zateznu kamatu po svim tim stavkama od dana utuženja do isplate.
Dokaz:
- saslušanje svjedoka: Slobodana Mihajlovića iz Kruševca, ul. Kičevska 21 i Radoja Durutovića iz Kruševca, ul. Makedonska 29
- saslušanje stranaka
Tužene su prilikom zaključenja ugovora o zakupu deponovale kod tužilje, na ime obezbjeđenja plaćanja zakupnine i troškova, iznos od 16.500,00 dinara, ali njihova dugovanja prema tužilji prevazilaze taj iznos.
Zato tužilja traži od suda da naloži iseljenje tuženih i obaveže ih na plaćanje svih njihovih obaveza prema tužilji, te predlaže sudu da provede postupak i primjenom čl. 581, 595. i drugih odredaba ZOO, donese Presudu
OBAVEZUJU SE tužene Mihajlović Katarina i Mihajlović Vesna, obje iz Kruševca da u roku od 15 dana od dana presuđenja isprazne od lica i stvari poslovni prostor u Kruševcu, ulica Velizara Stankovića 14, površine 30 kvm, i isti predaju u primljenom stanju u državinu tužilje, pod prijetnjom prinudnog izvršenja.
OBAVEZUJU SE tužene Mihajlović Katarina i Mihajlović Vesna da solidarno plate tužilji na ime neplaćene zakupnine za period 01.06.2003. do 01.09.2004. godine iznos od 14.850,00 dinara i na ime naknade štete iznos od 20.000,00 dinara, sve sa zakonskom zateznom kamatom od utuženja do isplate, kao i da joj isplate zakupninu za period od 1.09.2004. godine do dana iseljenja u iznosu od po 990,00 dinara mjesečno.
Obavezuju se tužene da tužilji solidarno naknade troškove parničnog postupka koliko budu iznijeli do okončanja parnice.
u Kruševcu, 15.09.2004. godine
Prilog: pismena navedena u tužbi
