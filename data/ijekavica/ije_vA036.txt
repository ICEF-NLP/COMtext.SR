Na osnovu člana 30 i 33 Zakona o radu (‘Službeni glasnik RS’ br. 24/05 i 61/05) i člana 9 Pravilnika o radu ELKOMERC SISTEM doo Beograd, Bulevar Kralja Aleksandra 224, dana 01.04.2012. godine, zaključuje se: Ugovor O Radu
Ovaj Ugovor o radu zaključuju:
1. „ELKOMERC SISTEM“ d.o.o. koju zastupa direktor Tomić Verica (u daljem tekstu “Poslodavac”) i
2. Pešić Ana iz Beograda, Ranka Miljića br. 33, JMBG 310985715156 po zanimanju prodavac (u daljem tekstu “Zaposleni“)
Član 1.
Predmet ovog Ugovora je regulisanje međusobnih prava i obaveza iz oblasti rada i radnog odnosa između Poslodavca i Zaposlenog, a u skladu sa Zakonom o radu (‘Službeni glasnik RS’ br. 24/05 i 61/05) i Pravilnikom o radu ELKOMERC SISTEM doo Beograd.
Na prava, obaveze i odgovornosti koje nisu uređene ovim Ugovorom, neposredno se primjenjuju odredbe Zakona o radu i Pravilnika o radu Poslodavca.
Član 2.
Ovaj Ugovor reguliše prava i obaveze ugovornih strana iz radnog odnosa i zaključuje se na neodređeno vrijeme.
Ugovorne strane saglasno konstatuju da je Zaposleni zasnovao radni odnos kod Poslodavca 01.04.2012. godine.
Član 3.
U cilju zaključenja ovog Ugovora, Poslodavac upoznaje Zaposlenog sa njegovim pravima, obavezama i odgovornostima utvrđenim ovim Ugovorom, kao i sa uslovima rada i visinom zarade.
Član 4.
Zaposleni će obavljati poslove u prostorijama preduzeća ELKOMERC SISTEM doo.
Član 5.
Zaposleni će obavljati poslove na poziciji direktora.
Djelokrug poslova Zaposlenog na ovoj poziciji je:
- Kontaktira sa klijentima,
- Prodaje robu,
- Vodi računa o robi.
Član 6.
Radni dan traje osam sati, uključujući i odmor u toku rada.
Radno vrijeme je svakog dana u dvije smjene od 9 do 17 časova i 13 do 21 časova od ponedeljka do petka.
Svaka druga subota je radna.
U slučaju povećanja obima posla, odnosno nastale potrebe da se u određenom roku završi posao koji nije planiran, van redovnog obima posla, Zaposleni je obavezan da na zahtjev Poslodavca radi duže od punog radnog vremena (prekovremeni rad) u skladu sa zakonom i Pravilnikom o radu Poslodavca.
Radna nedjelja ima pet dana sa ukupnim radnim vremenom u trajanju od 40 časova.
Neradni dani su subota i nedjelja.
Član 7.
Zaposleni ima pravo na dnevni odmor u toku radnog vremena u trajanju od 30 minuta i smatra se dijelom dnevnog radnog vremena.
Zaposleni ima pravo na odmor između dva uzastopna radna dana i nedjeljni odmor u skladu sa zakonom i Pravilnikom o radu.
Član 8.
Zaposleni ima pravo na 20 radnih dana godišnjeg odmora.
Zaposleni može koristiti godišnji odmor u dva dijela.
Ako Zaposleni koristi godišnji odmor u dijelovima, prvi dio koristi u trajanju od najmanje tri (3) radne nedjelje u toku kalendarske godine, a drugi dio najkasnije do 30. juna naredne godine.
Član 9.
Zaposleni ima pravo na plaćeno odsustvo u ukupnom trajanju do sedam (7) radnih dana u toku kalendarske godine i to u sljedećim slučajevima:
1) sklapanje braka 3 radna dana
2) porođaj supruge 3 radna dana
3) teža bolest člana uže porodice 3 radna dana
4) u slučaju velike štete koja zadesi imovinu Zaposlenog (elementarne nepogode, požar, poplava zemljotres) do 4 radna dana
5) za polazak djeteta Zaposlenog u jasle, vrtić i prvi razred osnovne škole
Pored prava na odsustvo iz stava 1 ovog člana Zaposleni ima pravo na plaćeno odsustvo još:
1) pet (5) radnih dana zbog smrti člana uže porodice
2) dva (2) radna dana za svaki slučaj dobrovoljnog davanja krvi, izuzimajući dan davanja krvi
U slučaju smrti člana uže porodice, zaključenja braka, porođaja supruge i davanja krvi, Zaposleni ima pravo na plaćeno odsustvo bez obzira što je koristio odsustvo po bilo kom osnovu iz stava 1 i 2 ovog člana.
Članovima uže porodice u smislu st. 1, 2 i 3 ovog člana smatraju se bračni drug, djeca, braća, sestre, roditelji, usvojilac, usvojenik, staratelj i druga lica koja žive u zajedničkom porodičnom domaćinstvu sa Zaposlenim.
Plaćeno odsustvo Zaposleni ima pravo da koristi isključivo u vrijeme nastanka događaja koji predstavljaju osnov za korišćenje tog odsustva.
Član 10.
Poslodavac može Zaposlenom odobriti korišćenje neplaćenog odsustva u trajanju do 30 dana iz veoma važnih privatnih razloga Zaposlenog.
Za vrijeme odsustvovanja sa rada u smislu stava 1. ovog člana, Zaposlenom miruju prava i obaveze iz radnog odnosa.
Član 11.
Neto lični dohodak zaposlenog je 21.300,00 (koju sačinjava neto LD od 21160,00 i naknada za topli obrok i regres za godišnji odmor i naknada za minuli rad 0,4% za svaku godinu radnog staža).
Član 12.
Zaposleni ima pravo na naknadu troškova dnevnog dolaska i odlaska sa posla u visini pretplatne karte.
Za vrijeme službenog putovanja po nalogu Poslodavca, Zaposlenom će biti nadoknađeni svi troškovi proistekli iz posla za koje priloži odgovarajuće račune, kao i svi troškovi samog poslovnog putovanja.
Zaposleni ima pravo na naknadu troškova za vrijeme provedeno na službenom putovanju u inostranstvu pod uslovima, na način i u visini utvrđenoj propisima koji regulišu ovu materiju.
Član 13.
Poslodavac je dužan da obezbijedi propisane uslove zaštite na radu u skladu sa zakonskim propisima koji regulišu zaštitu na radu i to u skladu sa prirodom procesa rada Poslodavca.
Poslodavac je dužan da Zaposlenom obezbijedi odgovarajuća sredstva lične zaštite na radu i da ga obuči za siguran rad na poslovima koje treba da obavlja.
Poslodavac je odgovoran za sprovođenje i unapređenje zaštite na radu.
Zaposleni je dužan da se pridržava propisanih mjera zaštite na radu.
Član 14.
Osim za potrebe posla, Zaposleni nema pravo da koristi, obznani ili razmijeni poslovne tajne niti bilo kakve povjerljive informacije, do kojih može doći ili mu mogu biti predočene za vrijeme rada kod Poslodavca.
Ova zabrana ostaje na snazi i poslije prestanka radnog odnosa Zaposlenog kod Poslodavca, osim ako se radi o informacijama za koje je Zaposleni po zakonu obavezan da saopšti.
Zaposleni je dužan da obavijesti Poslodavca o bilo kom događaju ili djelu koje je rezultiralo ili može rezultirati nanošenjem štete Poslodavcu od strane trećih lica, ukoliko je djelo učinjeno za vrijeme rada Zaposlenog kod Poslodavca.
Član 15.
Zaposlenom, u skladu sa Zakonom o radu, može prestati radni odnos i u sljedećim slučajevima:
1) istekom roka na koji je zasnovan;
2) kad Zaposleni navrši 65 godina života;
3) sporazumom između Poslodavca i Zaposlenog, na način predviđen Zakonom o radu; otkazom ugovora o radu od strane Zaposlenog, na način predviđen Zakonom o radu i Pravilnikom o radu;
4) Otkazom ugovora o radu od strane Poslodavca, ako za to postoji opravdani razlog koji se odnosi na radnu sposobnost Zaposlenog, njegovo ponašanje ili potrebe Poslodavca, i to:
a) ako Zaposleni ne ostvaruje rezultate rada, odnosno nema potrebna znanja i sposobnosti za obavljanje poslova na kojima radi;
b) ako Zaposleni svojom krivicom učini povredu radne obaveze utvrđene Pravilnikom o radu ili ovim Ugovorom o radu i ako Zaposleni ne poštuje radnu disciplinu, odnosno ako je njegovo ponašanje takvo da ne može da nastavi rad kod Poslodavca.
Ozbiljne povrede radne obaveze i discipline na radu su:
• neopravdano izostajanje sa rada 5 radnih dana;
• odbijanje potrebne saradnje sa drugim Zaposlenima zbog lične netrpeljivosti i drugih neopravdanih razloga,
• zloupotreba položaja i prekoračenje datog ovlašćenja,
• manjak ili višak nastao prilikom popisa,
• povreda propisa o zaštiti na radu i zaštiti od požara,
• neovlašćeno odavanje poslovne, službene ili druge tajne utvrđene zakonom, opštim aktom i ovim Pravilnikom
c) ako Zaposleni učini krivično djelo na radu ili u vezi sa radom;
d) ako usljed tehnoloških, ekonomskih ili organizacionih promjena prestane potreba za obavljanjem određenog posla ili dođe do smanjenja obima posla;
5) U drugim slučajevima predviđenim Zakonom o radu, i Pravilnikom o radu Poslodavca sa ili bez saglasnosti Zaposlenog.
Član 16.
Zaposleni je odgovoran za štetu koju je na radu ili u vezi sa radom namjerno ili krajnjom nepažnjom prouzrokovao Poslodavcu, u skladu sa zakonom.
Postojanje štete, njenu visinu, okolnosti pod kojima je nastala, ko je štetu prouzrokovao i kako se naknađuje, utvrđuje Poslodavac u skladu sa internim pravilima.
Zaposleni koji je u radu ili u vezi sa radom, namjerno ili krajnjom nepažnjom prouzrokovao štetu trećem licu, a koju je nadoknadio Poslodavac, dužan je da Poslodavcu, naknadi iznos isplaćene štete.
Za sva pravna pitanja koja mogu da proisteknu na osnovu ovog Ugovora odnosno rješavanje eventualnih sporova, biće nadležan sud u Beogradu.
Član 17.
Ugovorne strane su saglasne da ovaj Ugovor može biti izmenjen samo ako se i Poslodavac i Zaposleni saglase sa tim promjenama.
Aneks ovog Ugovora mora biti sačinjen u pismenoj formi.
Član 18.
Ovaj ugovor sačinjen je u dva istovjetna primjerka, po jedan za Poslodavca i Zaposlenog
Član 19.
Poslodavac i Zaposleni su saglasni da ovaj Ugovor stupa na snagu dana 01.04.2012. godine.
U Beogradu 01.04.2012. godine.
Zaposleni Za Poslodavca
_____________________________ _______________ ______________
