U Ime Naroda Viši sud u Beogradu sudija Haris Begović, kao predsjednik vijeća, u pravnoj stvari po tužbi tužilje KOKIĆ VIOLETE iz Beograda, Ulica Maksima Gorkog br. 33, koju zastupa punomoćnik Petar Remetić advokat iz Beograda, protiv tužene Građevinske direkcije DOO iz Beograda, radi utvrđenja i ispunjenja, donio je van ročišta dana 29. aprila 2010. godine sljedeću Presudu - na osnovu odricanja –
I
ODBIJA SE tužbeni zahtjev kojim je traženo da se utvrdi da je tužilja Kokić Violeta vlasnik poslovnog prostora koji se nalazi u Beogradu u ul. Omladinskih brigada br. 5 u prizemlju ukupne površine 36,45 m2.
ODBIJA SE tužbeni zahtjev kojim je traženo da se obaveže tužena Građevinska direkcija DOO da na ime manje datih 12 m2 za stan i na ime manje datih 12 m2 za podrum isplati tužilji Kokić Violeti na ime naknade štete iznos od 1.500.000,00 dinara za stan i iznos od 650.000,00 dinara za podrum što ukupno iznosi 2.150.000,00 dinara sa zakonskom zateznom kamatom od podnošenja tužbe pa do isplate.
ODBIJA SE tužbeni zahtjev kojim je traženo da se obaveže tužena Građevinska direkcija DOO da na ime izmakle koristi za neizgrađen dvosoban stan isplati tužilji Kokić Violeti iznos od 7.800.000,00 dinara sa zakonskom zateznom kamatom od dana podnošenja tužbe pa do isplate.
II
OTKAZUJE SE ročište za glavnu raspravu zakazano za dan 18. maj 2010. godine jer se tužilja preko punomoćnika odrekla tužbenog zahtjeva.
Obrazloženje
Tužilja je preko punomoćnika podnijela sudu tužbu radi utvrđenja i ispunjenja.
Punomoćnik tužilje je svojim podneskom od 23.04.2010. godine obavijestio sud da se tužilja odriče tužbenog zahtjeva jer je sa tuženom stranom došlo do mirnog rješenja spora.
Kako se tužilja do zaključenja glavne rasprave odrekla tužbenog zahtjeva, sud je bez daljeg raspravljanja donio presudu kojom je odbio tužbeni zahtjev (presudu na osnovu odricanja) shodno odredbi člana 337 Zakona o parničnom postupku.
POUKA O PRAVNOM LIJEKU: Predsjednik vijeća - sudija
Protiv ove presude može se izjaviti žalba Apelacionom sudu u Beogradu u roku od 15 dana od dana prijema iste.
