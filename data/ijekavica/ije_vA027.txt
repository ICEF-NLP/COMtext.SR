Rev. 477/2005
U Ime Naroda Vrhovni sud Srbije u Beogradu, u vijeću sastavljenom od sudija: Jovana Ružića, predsjednika vijeća, te Stefana Simića, Milice Pavić, Omera Krasića i Biljane Mitić, članova vijeća, u parnici tužioca Rančić Pavla iz Pančeva, čiji punomoćnik je Žeželj Stefan adv. iz Pančeva, protiv tuženog Stojadinović Nikole iz Pančeva, radi duga, rješavajući o reviziji tuženika izjavljenoj protiv presude Okružnog suda u Pančevu Gž. 900/2005 od 12.6.2005. godine, u sjednici održanoj 1. septembra 2005. godine, donio je Presudu
ODBIJA SE kao neosnovana revizija tuženika izjavljena protiv presude Okružnog suda u Pančevu Gž. br. 900/2005 od 12.6.2005. godine.
Obrazloženje
Presudom na osnovu priznanja Opštinskog suda u Pančevu P. broj 809/2005 od 4.4.2005. godine, tuženik je obavezan da tužiocu na ime zajma vrati iznos od 9.000 DM u dinarskoj protivvrijednosti po kursu na dan isplate, te takođe isplati i iznos od 4.525 dinara na ime naknade troškova parničnog postupka.
Istom presudom utvrđeno je da je tužba tužioca u dijelu koji se odnosi na kamatu povučena.
Rješavajući o žalbi tuženika izjavljenoj protiv te presude.
Okružni sud u Pančevu presudom Gž. br. 900/2005 od 12.6.2005. godine odbio je žalbu kao neosnovanu i prvostepenu presudu potvrdio.
Protiv te presude Okružnog suda u Pančevu tuženik je blagovremeno izjavio reviziju zbog bitnih povreda odredaba parničnog postupka.
Ispitujući pobijanu presudu u smislu člana 399. ZPP. Vrhovni sud je našao da revizija nije osnovana.
U provedenom postupku nema bitne povrede odredaba parničnog postupka iz člana 361. stav 2. tačka 9. ZPP na koju revizijski sud pazi po službenoj dužnosti, a ni drugih povreda iz člana 398. stav 1. tačka 1. i 2. ZPP, zbog kojih se inače revizija može izjaviti.
Isticanje tuženika u reviziji da su pobijane presude zahvaćene bitnom povredom odredaba parničnog postupka iz člana 361. stav 2. tačka 7. ZPP, jer mu je od strane suda bilo onemogućeno da se o tužbenom zahtjevu izjasni i iznese dokaze, Vrhovni sud je ocijenio i nalazi da je neosnovano i na zakonitost pobijane presude bez uticaja.
Ovo stoga, jer je odredbom člana 336. ZPP propisano da će sud bez daljeg raspravljanja donijeti presudu na osnovu priznanja, ako tuženi do zaključenja glavne rasprave prizna tužbeni zahtjev.
Pošto iz spisa predmeta nesumnjivo proizilazi da je tuženik na prvom ročištu za glavnu raspravu održanom na dan 4.4.2005. godine priznao činjenične navode tužbe i tužbeni zahtjev, to je prvostepeni sud u skladu sa odredbom člana 336. ZPP pravilno postupio kada je bez daljeg raspravljanja tužbeni zahtjev tužioca pobijanom presudom na osnovu priznanja usvojio i odlučio kao u izreci prvostepene presude.
Navod revizije koji se odnosi na okolnost da tuženik nije priznao činjenične navode tužbe i da zato nije bilo uslova za donošenje presude na osnovu priznanja, Vrhovni sud je ocijenio i nalazi da je neosnovan, jer je tuženik i u žalbi protiv te presude naveo da je sporno potraživanje iskreno priznao jer smatra da pozajmljeno treba vratiti, a činjenične navode tužbe na ročištu održanom na dan 4.4.2005. godine nije osporavao.
Iz gore iznijetih razloga Vrhovni sud nalazi da se revizijom neosnovano drugostepena presuda pobija zbog bitnih povreda odredaba parničnog postupka pa je primjenom člana 405. ZPP i odlučio kao u izreci ove presude.
Predsjednik vijeća - sudija
